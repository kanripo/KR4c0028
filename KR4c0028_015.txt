# -*- mode: mandoku-view; -*-
#+TITLE: 顔魯公文集
#+DATE: 2015-09-11 08:04:55.844762
#+PROPERTY: ID KR4c0028
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0558-015顔魯公文集-卷第十五.
<pb:KR4c0028_SBCK_015-1a>¶
顔魯公文集卷之十五¶
　　　　　　　　　　　　　　　　錫山安國刋¶
　　詩¶
　　　題杼山癸亭(亭陸鴻漸所/創得暮字)¶
杼山多幽絶勝事盈跬歩前者雖登攀淹留恨晨暮¶
及兹紆勝引曾是美無度歘構三癸亭寔惟陸生故¶
高賢能剏物䟽鑿皆有趣不越方丈間居然雲霄遇¶
巍峩&KR0029;脩岫曠望臨古渡左右苔石攅低昻桂枝蠧¶
山僧狎猿犺巢鳥來枳椇俯視何楷臺傍瞻戴顒路¶
遲迴未能下夕照明村樹¶
<pb:KR4c0028_SBCK_015-1b>¶
　　　謝陸處士杼山折青桂花見寄之什¶
羣子遊杼山山塞桂花白緑荑含素蕚採折自逋客¶
忽枉岩中詩芳香潤金石全髙南越蠧豈謝東堂䇿¶
會愜名山期從君恣幽覿¶
　　　登平望橋下作¶
登橋試長望望極與天平際海蒹葭色終朝鳬鴈聲¶
近山猶(一作/全)髣髴逺水忽微明更覽諸公作知高題¶
柱名¶
　　　登峴山觀李左相石樽聮句¶
李公登飲處因石爲窪樽(真/卿)人事歲年改峴山今古¶
<pb:KR4c0028_SBCK_015-2a>¶
存(劉全/白)蓁蕪掩前跡苔蘚餘舊痕(裴/循)叔子尚遺德山¶
公此廻軒(張/薦)維舟陪髙興感昔情彌敦(道士/吴筠)藹藹賢¶
哲事依依離别言(強/蒙)嶇嶔橫道周迢逓連山根(范縉)¶
餘烈暧林野衆芳揖蘭蓀(王)徳暉映岩足勝賞延髙¶
原(魏/理)逺水明匹練因晴見呉門(王修/甫)陪逰追盛羙揆¶
德欣討論(顔/峴)器有成形用功資造化元(左輔/元)流霞方¶
泔淡别鶴遽翩翻(劉/荗)舊䂓傾逸賞新興麗初暾(顔渾)¶
醉後接籬倒歸時騶&KR0016;喧(楊徳/元)遲迴向遺迹離别益¶
傷魂(&KR0330;/介)覽事古興屬送人歸思繁(皎/然)懐賢久徂謝贈¶
逺空攀援(崔/引)八座欽懿躅髙名播乾坤(史仲/宣)松深引¶
<pb:KR4c0028_SBCK_015-2b>¶
閑歩葛弱供險捫(陸/羽)花氣酒中馥雲華衣上屯(&KR0096;器)¶
森沉列胡&KR0035;牢落望郊園(陸士/修)白日半巗岫清風滿¶
丘樊(裴㓜/清)旌麾間翠幄簘鼓來朱轓(柳/淡)閑路躡雲影¶
清心澄水源(釋塵)萍連浦中嶼竹遶山下村(顔/顓)景落¶
全溪暗烟凝半嶺昏(顔/湏)去日徃如復換年凉代温(顔/頊)¶
登臨繼風騷義激舊府㤙(李/蕚)¶
　　　水堂送諸文士&KR0231;贈潘丞聮句¶
居人未可散上客湏留著莫唱阿嚲囬應云夜半樂¶
(真卿奉/潘丞)詩教刻燭賦酒任連&KR1083;酌從他白眼看終戀¶
青山郭(述奉/陸三)林栖非姓許寺住那名約㑹異永和年¶
<pb:KR4c0028_SBCK_015-3a>¶
<pb:KR4c0028_SBCK_015-4a>¶
最殷勤(湋)¶
　　　三言擬五雜組¶
五雜組繡與錦徃復還興又寢不得巳病伏枕¶
　　　五言月夜啜茶聮句¶
泛花邀坐客代飲引情言(陸士/脩)醒酒宜華席留僧想¶
獨園(薦)不須攀月桂何假樹庭萱(蕚)御史秋風勁尚¶
書北斗尊(崔/萬)流華淨肌骨䟽瀹滌心原(真/卿)不似春醪¶
醉何辭緑菽繁(晝)素瓷傳靜夜芳氣滿閑軒(士/脩)¶
　　　三言重擬五雜組¶
五雜組甘鹹醋徃復還烏與兎不得已韶光度¶
<pb:KR4c0028_SBCK_015-4b>¶
　　　五言夜宴詠燈聮句¶
桂酒牽詩興蘭缸照客情(士/修)詎慙珠乘朗不讓月輪¶
明(張/薦)破暗光&KR0004;白浮雲色轉清(真/卿)帶花疑在樹比燎¶
欲分庭(晝)顧巳慙微照開&KR0277;識近汀(真/卿)¶
　　　三言喜皇甫曾侍御見過南樓翫月¶
喜嘉客闢前軒天月浄水雲昏(真/卿)鴈聲苦蟾影寒聞¶
裛浥滴檀欒(陸/羽)歡晏處江湖間(皇甫/曾)卷翠幕吟嘉句¶
恨清光留不住(李/㠋)髙駕動清角催惜㱕華重徘徊(晝)¶
露欲晞客將醉猶宛轉照深意(陸士/脩)¶
　　　七言重聮句¶
<pb:KR4c0028_SBCK_015-5a>¶
頃持憲簡推髙歩獨占詩流橫素波不是中情深惠¶
好誰能千里逺經過(真/卿)詩書宛似陪康樂少長還同¶
宴永和夜酌此時看碾玉晨趨幾日重鳴珂(皇甫/曾)¶
　　　五言送李侍御聮句¶
吾友駐行輪遲遲惜上春(真/卿)東西出餞路惆悵獨㱕¶
人(晝)歡㑹期他日驅馳恨此身(薦)須知貢公望從此¶
願相因¶
　　　五言翫&KR0004;月重送聮句¶
春溪與岸平&KR0004;月出溪明(薦上十/二老文)璧彩寒仍潔金波¶
夜轉清(㠋)孤光逺近滿練色徃來輕(真/卿)望望隨蘭棹¶
<pb:KR4c0028_SBCK_015-5b>¶
依依出柳城(晝)¶
　　　五言重送橫飛聮句¶
春田草未齊春水滿長溪(㠋上十/二兄)出餞風&KR0004;暖攀光¶
日漸西(眞/卿)㱕期江上逺别思月中迷(晝)¶
　　　七言大言聮句¶
高歌閬風歩瀛洲(晝)燂鵬瀹鯤飡未休(貞/卿)四方上下¶
無外頭(㠋)一啜頓涸滄&KR0538;流(薦)¶
　　　七言小言聮句¶
長路遥遥吞吐&KR0093;(眞/卿)燋&KR1146;蚊睫察難知(晝)¶
　　　七言樂語聮句¶
<pb:KR4c0028_SBCK_015-6a>¶
苦河旣濟眞僧喜(㠋)新知滿座笑相視(真/卿)戍客㱕來¶
見妻子(晝)學生放假偷向市(薦)¶
　　　七言嚵語聮句¶
拈䭔砥指不知休(㠋)欲炙侍立涎交流(真/卿)過屠大嚼¶
肯知羞(晝)食店門外强淹留(薦)¶
　　　七言滑語聮句¶
&KR0040;裏下山踏榆皮(真/卿)莓苔石橋歩難移(晝)蕪荑醤醋¶
喫煑葵(全/白)縫靴蠟線油塗錐(㠋)急逢龍背須且&KR0016;(李/益)¶
　　　七言醉語聮句¶
逢糟遇麯便酩酊(全/白)覆車墜馬皆不醒(真/卿)倒著接離¶
<pb:KR4c0028_SBCK_015-6b>¶
髮垂領(晝)狂心亂語無人並(羽)¶
　　　五言夜集聮句¶
寒花護月色墜葉占風音(晝)玆夕無塵慮髙雲共片¶
心(真/卿)¶
　　　刻清逺道士詩因而&KR0071;作(清逺道士及李太/尉詩皮日休所載)¶
(附)¶
　　　　清逺道士同沈恭子遊虎丘寺有作¶
　　　我本長殷周遭罹歷秦漢四瀆與五嶽名山¶
　　　盡幽竄及此寰區中始有近峯翫近峯何欝¶
　　　欝平湖渺瀰漫吟挽川之隂歩上山之岸山¶
<pb:KR4c0028_SBCK_015-7a>¶
　　　川共澄澈光彩交凌亂白雲蓊欲㱕青松忽¶
　　　消半客去川島靜人來山鳥散谷深中見日¶
　　　崖幽曉非旦聞子盛遊遨風流足詞翰嘉兹¶
　　　好松石一言常累嘆勿謂余&KR0017;神忻君共幽¶
　　　賛¶
不到東西寺于今五十春朅來從舊賞林壑宛相親¶
吳子多藏日秦皇厭聖辰劍池穿萬仭盤石坐千人¶
金氣騰爲虎琴臺化&KR0002;神登壇仰生一捨宅歎珣珉¶
中嶺分&KR0031;樹迴巒絶四鄰窺臨江海接崇飾四時新¶
客有神仙者於兹雅麗陳名髙清逺峽文聚斗牛津¶
<pb:KR4c0028_SBCK_015-7b>¶
跡異心寧間聲同質豈均悠然千載後知我揖光塵¶
　　　李太尉追和¶
　　茂苑有靈峰嗟余未逰觀藏山在平陸壞谷爲¶
　髙岸岡繞數仞牆巖潛千丈幹乃知造化意迴¶
　　斡資竒翫鏐騰昔虎踞劒没嘗龍煥潭黛入海¶
　　底崟岑聳霄半層巒未昇日哀&KR0924;寧知旦緑篠¶
　　夏凝隂碧林秋不換&KR0256;搜旣窈窕廻望何蕭散¶
　　川晴嵐氣收江春雜英亂逸人綴清藻前哲留¶
　　篇翰共扣哀玉音皆舒文繡叚難追彦回賞(禇/彦)¶
(回曰凡人所稱常過其實/唯見虎丘其逾其所聞)徒起興公嘆一夕如¶
<pb:KR4c0028_SBCK_015-8a>¶
　　再升含毫星斗爛¶
　　　皮日休所載¶
　　虎丘山有清逺道士詩其所稱自殷周而歷秦¶
　　漢迄于近代抑二千年求以&KR0017;神自謂亦神怪¶
　　之甚者格之以清健飾之以俊麗一句一字&KR0002;¶
　　奮&KR0002;搏彼建安詞人儻在不得居其右矣顔太¶
　　師魯公&KR0738;之不暇遂刻于巖際并有&KR0071;作李太¶
　　尉衛公欽清逺之髙致慕魯公之素尚又次而¶
　　和之顔之叙事也典李之屬思也麗並一時之¶
　　寡和又幽獨君詩二首亦甚竒愴&KR0285;古者觀而¶
<pb:KR4c0028_SBCK_015-8b>¶
　樂之余因揔而爲和荅幽獨君一篇不知孰氏¶
　之作其詞古而悲亦存於篇末太玄曰太無方¶
　易無時然後爲&KR0017;神也噫清逺道士果&KR0017;神乎¶
　　抑道者流乎抑隱君子乎詞則巳矣人則吾不¶
　　知也¶
　　　　　五言使過瑶臺寺有懷圓寂上人(并序)¶
眞卿昔以天寳元年尉醴泉亟過瑶臺寺圓寂上人¶
院秩滿遷&KR0101;察御史廵覆諸陵而上人巳離此寺大¶
曆十三年春二月以刑部尚書謁拜昭陵&KR0099;然有懷¶
其詞曰¶
<pb:KR4c0028_SBCK_015-9a>¶
上人居此寺不出三十年靈法盡無染(舊集作萬/法元無著)一¶
心唯趣禪忽紆塵外軫逺訪世間縁(舊本作/區中縁)及爾不¶
復見支提猶岌然(舊本作巋/以真蹟校)¶
　　　贈僧皎然詩¶
秋意西山多别岑縈左次繕亭歷二癸趾趾鄰什寺¶
元化隱靈蹤始君啓髙致誅榛養翹楚鞭草理方穗¶
俯砌披水容逼天掃峰翠境新耳目換物逺風塵異¶
&KR0029;石忘世情援雲得真意嘉林幸勿剪禪侣欣可庇¶
衛法大臣過佐游群英萃龍池護清激虎節到深&KR0201;¶
徒想&KR0792;頂期于今没遺記　卷之十五終¶
