# -*- mode: mandoku-view -*-
#+TITLE: 顏魯公集
#+DATE: 2015-09-23 10:17:56
#+PROPERTY: LASTPB  <md:KR4c0028_SBCK_014-1a>
#+PROPERTY: JUAN 22


中宗¶景龍三年已酉
　公生扵是年其先<md:KR4c0028_SBCK_017-1a>¶琅琊臨沂人晉侍中西平靖侯含
　之十四世孫含以孝義儒學名家居丹陽五代祖之
　推北齊黄¶門侍郎始為京兆長安人髙祖思魯隋司
　經局校書東宫學士長寜王侍讀唐太宗為秦王拜
<pb:KR4c0028_WYG_017-1b>
　記室參軍曽祖勤禮著作郎崇賢𢎞文館學士祖昭
　甫晉王曹王侍讀華州刺史父惟貞薛王友贈太子
　少保
四年庚戌六月改元唐隆是月睿宗即位七月改元景
　雲
睿宗景雲三年辛亥
三月壬子正月改元太極五月改元延和八月傳位元
　宗改元先天
<pb:KR4c0028_WYG_017-2a>
先天二年癸丑十二月改元開元
元宗開元二年甲寅
二十二年甲戌
　公年二十六考功員外郎孫逖下進¶士及第試梓材
　賦庫詩
二十四年丙子
　公年二十八平判入等授朝散郎秘書省著作局校
　書郎
<pb:KR4c0028_WYG_017-2b>
天寳元年壬午
　公年三十四舉文詞秀逸科元宗御勤政樓䇿試上
　第十月授醴泉尉後黜陟使王珙以清白名聞轉通
　直郎遷長安尉按本傳及神道碑天寳初以制䇿甲
　科作尉醴泉考唐㑹要所載諸科如文詞秀逸皆謂
　之制舉通直郎自武徳定令為從六品朝散郎從七
　品
五載丙戌
<pb:KR4c0028_WYG_017-3a>
　公年三十八是嵗有張長史十二意筆法記
六載丁亥
　公年三十九正月遷監察御史尋充河東朔方軍試
　覆屯交兵使
七載戊子
　公年四十是年充河西隴¶右軍試覆屯交兵使
八載已丑
　公年四十一¶又充河¶東朔方軍試覆屯交兵使¶劾奏
<pb:KR4c0028_WYG_017-3b>
　<md:KR4c0028_SBCK_019-1a>¶朔方令鄭延祚八月¶遷殿中侍御史時中丞宋渾為
　御史吉温¶崔珪誣告謫賀州公靣折之¶楊國忠黨於
　温怒公不附已令温諷中丞蒋冽奏公<md:KR4c0028_SBCK_019-1b>¶為東都採訪
　判官按史傳温性隂詭諂事貴官以訊獄深虐李林
　甫為其才擢户部郎中兼侍御史又媚附楊國忠安
　禄山髙力士為國忠謀奪林甫權誣奏京兆尹蕭炅
　及渾逐之皆林甫所善林甫不能救後禄山領河東
　節度表温自副總留事拜鴈門太守以母䘮解表為
<pb:KR4c0028_WYG_017-4a>
　魏郡太守國忠當國引拜中丞十三載禄山薦為武
　部侍郎國忠與禄山争寵温轉厚扵禄山國忠忌之
　發其贓状遂斥死宋渾之謫當是温兼侍御史時也
　家譜以公遷殿中在五月今從行状
九載庚寅
　公年四十二十二月遷侍御史
十一載壬辰
　公年四十四三月轉武部員外郎判南曹
<pb:KR4c0028_WYG_017-4b>
十二年癸已
　公年四十五楊國忠以前事衘之¶繆稱精擇出公為
　平原太守按十三載有東方朔畫賛碑隂記云去嵗
　拜此郡則以是年出守眀矣
十三載甲午
　公年四十六十二月有東方先生畫賛碑隂記
十四載乙未
　公年四十七轉兵部員外郎時安¶¶禄山反河朔盡¶陷
<pb:KR4c0028_WYG_017-5a>
　獨平原城守具備使司兵參軍李平馳奏元宗始¶聞
　亂嘆曰河北二十四郡無一忠臣耶及平至大¶喜顧
　謂左右曰朕不識真卿何如人所為乃若此謹按公
　嘗為殿中侍御史與仲昆左補闕允南同列臺省每
　朝賀宰相已下登殿者不過三十人公與允南二拱
　法座扵舍元殿朝覲宴集必同行列夫以拱承天辟
　執憲殿中久賜清閒參陪左右不為疏逖者矣平¶原
　(缺六/字)已有不識之問元宗末年怠荒蠱扵妖嬖昏昧
<pb:KR4c0028_WYG_017-5b>
　至是安得不稔胡雛之禍哉
十¶五載丙申七月肅宗即位改元至徳
　公年四十八¶正月加户部侍郎兼平原<md:KR4c0028_SBCK_019-2a>¶郡太守¶¶¶三月
　兼¶¶¶¶¶¶河北招討採訪使七月<md:KR4c0028_SBCK_019-3a>¶拜工部尚書兼御史大¶夫
　平原郡太守河北招討採訪處置等使有皇帝即位
　賀上皇表有修¶書帖十月史思眀使<md:KR4c0028_SBCK_019-3b>¶尹子竒¶圍河間
　公遣和琳往救思眀逆戰擒之河間陷又使康没野
　波将先鋒攻平原公¶謀扵衆賊鋭不可抗乃¶¶渡河
<pb:KR4c0028_WYG_017-6a>
肅宗至徳二載丁酉
　公年四十九四月朝扵鳯翔授¶憲部尚書有讓表六
　月兼御史大夫有謝表新史行状月日不同今從家
　¶譜九月丁丑¶廣平王俶平西京十月壬戌平東京癸
　亥肅宗發鳯翔丙寅入西京太廟為賊所焚肅宗素
　服向廟哭三日按本傳<md:KR4c0028_SBCK_019-4a>¶兩京復公¶¶¶建言春秋新宫災
　魯成公三日哭今太廟為賊毁¶請築壇扵野皇帝東
　向哭宰相厭其¶言十一月出為馮翊大守有謝上表
<pb:KR4c0028_WYG_017-6b>
三載戊戌二月改元乾元
　公年五十三月除蒲州刺史有謝上表四月有謝晉
　王曹王侍讀贈華州刺史表按通鑑杲卿姊妹及泉
　眀之子流落河¶北是年公守蒲使泉明往求之九月
　有祭姪贈賛善大夫季眀文十月除饒州刺史有華
　嶽廟題名至東京拜掃有祭伯父豪州刺史文豪州
　按通典春秋末鍾離子之國晉僑置徐州安帝時為
　鍾離郡宋廢入南兖州齊置北徐州北齊為西楚州
<pb:KR4c0028_WYG_017-7a>
　隋開皇二年以地枕濠水更曰濠州自大業至唐
　武徳天寳乾元改為郡若州者再地理志謂濠字初
　作豪元和三年改從濠元和郡國志濠字中間誤去
　水元和三年字又加水彭晁社亭記碑隂載武徳間
　州印豪字亦不從水元和二年刺史崔公中奏請依
　舊以濠水為州名三年八月敕豪從水省司重造新
　印攷之濠州乃開皇舊名武徳以後始作豪也今舊
　集作濠誤當從碑本
<pb:KR4c0028_WYG_017-7b>
乾元二年已亥
　公年五十一有顔司徒碑銘六月為昇州刺史充浙
　西節度使兼江寜軍使有謝表江寧郡以元年改置
　昇州兼浙西節度觀察使是年有與蔡明逺帖李侍
　御寫真賛有天下放生池碑銘按放生池碑隂記及
　碑銘所載皆在二年湖州碑隂記後迺書作二年三
　月攷之乞御書碑額表云去年冬任昇州刺史日述
　碑銘一章自書絹本附史元琮奉進乞御書題額以
<pb:KR4c0028_WYG_017-8a>
　光掲不朽縁前書㸃畫稍細恐不經久今謹據石擘
　窠大書一本奉進特乞聖恩俯遂前請然則碑銘必
　是年所作而再進擘窠之本在扵次年故繫以改書
　之嵗月耳藝文類聚有梁元帝荆州放生亭碑世謂
　放生建碑始扵唐非也
三年庚子閏四月改元上元
　公年五十二時劉¶展将反公豫飭戰備李峘以為生
　事非短¶公二月追為刑部侍郎有乞御書天下放生
<pb:KR4c0028_WYG_017-8b>
　池碑¶額表八月貶蓬州長史按離堆記以言事忤㫖
　本傳云上皇遷西内公率百官問起居李輔國惡之<md:KR4c0028_SBCK_019-4b>¶　行状神道碑又謂為御史中丞敬羽所□然二事皆
　在公貶貳之時也
上元二年辛丑九月去年號稱元年以十一月為首嵗
元年壬寅復以建已月為四月改元寳應是月代宗即
　位
　公年五十四五月有鮮于氏離堆記拜利州刺史屬
<pb:KR4c0028_WYG_017-9a>
　羌賊圍城不得入追赴上都十二月劉宴讓為户部
　侍郎有謝表有顔司業碑
寳應二年癸夘七月改元廣徳
　公年五十五三月改吏部¶侍郎有謝表八月除江陵
　尹兼御史大夫充荆南節度觀察處置使有謝表未
　行授代十月轉尚書右丞有臧尚書碑¶銘
代宗廣徳二年甲辰
　公年五十六正月¶¶以檢校尚書兼御史大夫充朔方
<pb:KR4c0028_WYG_017-9b>
　行營汾晉等六州宣慰使招諭僕固懐恩不行¶遂知
　省事二月有與李太保帖十一月有與郭僕射郭公
　廟李臨淮碑銘按郭英義為尚書右僕射封定襄郡
　王驕蹇侈汰隂事元載魚朝恩以久其權眀年嚴武
　死以英義為成都尹充劍南節度使自以有内主肆
　志無所憚崔旴反英義奔靈池普州刺史韓澄殺之
　是月人與李太保帖
永泰元年乙已
<pb:KR4c0028_WYG_017-10a>
　公年五十七八月有孫逖文公集序閏十月有與李
　太保帖有顔秘監碑銘
二年丙午十一月改元大厯
　公年五十八時元載多引私黨畏羣臣論奏¶乃紿代
　宗曰羣臣所奏多挟私讒毁請自今論事先白長¶官
　長官白宰相宰相定可否然後<md:KR4c0028_SBCK_019-5a>¶奏聞公¶¶¶¶有百官論<md:KR4c0028_SBCK_019-5b>¶事¶
　疏<md:KR4c0028_SBCK_019-6a>¶攝事太廟言祭器不<md:KR4c0028_SBCK_019-6b>¶飭載以為誹謗二月貶陕州
　别駕時又有廟享議朝㑹有故去樂議三月移佐吉
<pb:KR4c0028_WYG_017-10b>
　州道出溧水有弔烈士左伯桃詩六月有東林寺西
　林寺題名歐陽公修集古録按唐書公為元載所惡
　貶峡州員外别駕撫州湖¶州刺史載誅復為尚書而
　不言其再貶至新史始載本末盖攷諸碑隂記及題
　名也
大厯二年丁未
　公年五十九正月有鮮于少保碑銘十月有靖居寺
　題名守政帖廬陵集十巻
<pb:KR4c0028_WYG_017-11a>
三年戊申
　公年六十五月除撫州刺史按魏夫人麻姑華姑仙
　壇記乞御書題額恩敕批答碑隂記並存是嵗家譜
　誤作二年當以記為據有書馬伏波語
四年己酉
　公年六十一四月歸祔季弟少尹于上都時同生十
　人零落皆盡惟公獨存有寳應寺翻經臺記魏夫人
　華姑仙壇碑
<pb:KR4c0028_WYG_017-11b>
五年庚戌
　公年六十二五月有麗正殿學士殷君碣銘十二月
　有宋開府碑銘
六年辛亥
　公年六十三三月有寳應寺律蔵院戒壇記閏三月
　臨川代到四月有南城縣麻姑山仙壇記是年有晉
　侍中西平靖侯顔公大宗碑又有左輔元編次所賦
　為臨川集十巻
<pb:KR4c0028_WYG_017-12a>
七年壬子
　公年六十四有入關齋報徳記九月至東京除湖州
　刺史十一月發東京有與夫人帖
八年癸丑
　公年六十五正月至任七月追建放生池碑銘按杼
　山妙善寺碑云大厯七年䝉刺是邦觀察判官御史
　袁君髙巡部㑹扵此上遂立亭扵東南陸處士以癸
　丑嵗冬十一月癸夘二十一日癸亥建名之曰三癸
<pb:KR4c0028_WYG_017-12b>
　又云自典校時著韻海鏡源未遑刋削壬子嵗叨刺
　于湖公務之隙與沙門法海李㟧陸羽禇沖湯某栁
　察潘述裴循蕭存陸士修楊遂初崔𢎞楊徳元胡仲
　湯涉顔祭韋介左興宗顔策以季夏扵州學及放生
　池討論至冬徙于兹山来年春遂終其事攷之乞御
　書題額恩敕批答碑隂記公七年秋九月歸至東京
　起家除湖州刺史来年春正月至任放生池碑後亦
　書云七年秋九月已亥䝉除不應壬子之九月至京
<pb:KR4c0028_WYG_017-13a>
　癸丑之正月至任而壬子之季夏已與羣士討論扵
　州學冬復徙于杼山癸丑之春遂成書而終事碑銘
　曰三癸嶙峋又曰紛吾著書羣彦惠臻言羣彦著書
　扵三癸之亭也夫既大厯七年䝉刺是邦癸丑十月
　方有此亭安得壬子之冬羣彦已集是必寺碑傳寫
　扵金石剥落之餘誤以癸丑為壬子當終事扵甲寅
　之春也郡有韻海樓未徙杼山時所建是年有題三
　癸亭詶陸處士折青桂花見寄詩水堂送諸文士戲
<pb:KR4c0028_WYG_017-13b>
　贈潘丞聨句十二月有沈氏述祖徳記𤣥靖李先生
　碑銘公在郡及門生弟姪多擕壺機檝以逰峴山觀
　左相石樽聫句序謂因積溜潨石嵌為罇形酌酒其
　中結宇環飲
九年甲寅
　公年六十六正月作干禄字書序書扵刺史宅東㕔
　院又有韻海鏡源公天寳中守平原與封紹髙篔族
　弟渾修成二百巻屬禄山作亂止具四分之一及刺
<pb:KR4c0028_WYG_017-14a>
　撫州與左輔元等増廣成五百巻至是刋削繁辭纂
　而成文凡古今文字該扵理者摭筆撮要罔有不備
　為三百六十巻是年有乞御書題額恩敕批答碑隂
　記妙善寺碑贈僧皎然詩
十年乙夘
　公年六十七有元次山表墓碑銘歐陽領軍碑銘
十一年丙辰
　公年六十八四月有崔孝公陋室銘記初霅溪東南
<pb:KR4c0028_WYG_017-14b>
　有白蘋洲梁太守栁惲江南曲汀洲採白蘋日暮江
　南春後人因以名洲至是公始剪榛導流作八角亭
　及茅亭書惲誌于上有康使君碑銘
十二年丁已
　公年六十九四月有栁惲西亭記吴興集十巻元載
　誅楊綰薦公四月召於湖州五月有項王碑隂述八
　月為刑部尚書
十三年戊午
<pb:KR4c0028_WYG_017-15a>
　公年七十正月三抗章乞致仕不允二月有過瑶臺
　寺懐圓寂上人詩是年進吏部尚¶書按家譜以十二
　年十二月為吏部尚書充禮儀使攷舊史記及詩序
　今年正月乞致仕二月謁昭陵猶為刑部尚書不應
　十二年已除吏部今參之行状神道碑史傳所載先
　後進吏部當在今年充使乃代宗晏駕之後也
十四年已未五月徳宗即位
　公年七十一五月代宗崩充禮儀使七月奏列聖諡
<pb:KR4c0028_WYG_017-15b>
　繁有請復七聖諡號状時袁傪議云陵廟玉冊已刻
　不可輕改傪盖妄奏不知五冊皆刻初諡而已又有¶
　論元皇帝祧遷狀
徳宗建中元年庚申
　公年七十二七月有顔少保碑銘時¶楊炎當國公¶以
　直不容八月為太子少師依前禮儀使有左輔□所
　編禮儀集十巻
三年壬戌
<pb:KR4c0028_WYG_017-16a>
　公年七十四上方倚以為相盧杞忌之八月改太¶子
　太師罷其使
四年癸亥
　公年七十五正月¶¶¶李希烈陷汝州盧杞建遣公為宣
　慰使往諭之公卿<md:KR4c0028_SBCK_019-7a>¶失色李勉¶宻表固留不報既至¶宣¶
　詔㫖希烈養子千餘人交刃脅公後又囚扵官舎守
　¶以甲士掘方坎于庭傳将阬之期公毁節公<md:KR4c0028_SBCK_019-7b>¶謂希烈
　¶¶¶¶¶曰¶死生有定何多端一劍見與即覩快事希烈不敢
<pb:KR4c0028_WYG_017-16b>
　逼
興元元¶年甲子
　公年七十六有奉命帖題驛舎壁㑹周曽等謀襲汝
　州奉公為節度事洩希¶烈殺曽等拘送公于蔡州
貞元元年乙丑
　公年七十七正月有移蔡帖時公已幽辱三載矣度<md:KR4c0028_SBCK_019-8a>¶　必死乃自作遺表墓誌祭文指寝室西壁下曰吾殯¶
　所也八月希烈使閹奴與¶¶辛景臻等縊殺公扵龍興
<pb:KR4c0028_WYG_017-17a>
　寺
二年丙寅
　四月希烈為牙将陳僊竒所殺蔡州平十一月奉公
　䘮歸葬于萬年縣之鳯棲原公之死¶也舊史記云貞
　元元年正月始閒廢朝贈諡傳乃謂死扵興元元年
　八月新史記以為貞元元年之八月神道碑前書月
　日同舊傳後又云貞元初遇害希烈之誅新舊史記
　作今年四月舊史傳復云貞元元年仙竒䕶公䘮歸
<pb:KR4c0028_WYG_017-17b>
　攷之移蔡帖貞元元年自汝移蔡行状及嗣曹王皋
　表栁珵常侍言㫖並云是年八月賊命辛景臻等扵
　蔡州龍興寺縊公眀年希烈死仙竒歸䘮則舊¶史記
　傳不但書公之死先後失次而平蔡歸䘮之年亦復
　差互令狐峘固自戾其説而通鑑復取諸舊史何耶
　恐他有所據新史¶當必見行状與移蔡之¶帖也新史
　公¶年七十六舊史七十七按大厯十三年公年七十
　為¶刑部尚書三抗章乞致仕<md:KR4c0028_SBCK_019-8b>¶不允¶¶後死扵貞元¶元年
<pb:KR4c0028_WYG_017-18a>
　<md:KR4c0028_SBCK_019-9a>¶當年七十七
　
　
　¶
　
　
　
　
<pb:KR4c0028_WYG_017-18b>
　
　
　
　
　
　
　
　<md:KR4c0028_SBCK_019-9b>¶顔魯公集年譜¶
<md:KR4c0028_SBCK_020-1a>¶
<pb:KR4c0028_WYG_018-1a>
欽定四庫全書
　顔魯公集行状¶
　　　　　　　　　　　　唐　因亮　撰¶
公姓顔名真卿字清臣小名羨門子别號應方京兆¶長
安人也顔氏乃春秋小邾子之苖裔昔帝軒氏生¶昌意
昌意生顓帝顓帝生老童老童生吴回吴回生¶陸終陸
終生六子一曰昆吾其國衛也二曰參胡其¶國韓也三
曰彭祖其國徐也四曰㑹人其國鄭也五¶曰曹姓其國
<pb:KR4c0028_WYG_018-1b>
邾也六曰季連其國楚也曹姓國扵邾¶春秋邾武公為
魯之附庸國武公名儀甫字顔公故<md:KR4c0028_SBCK_020-1b>¶公羊傳稱顔公有
功扵齊齊威公命為小邾子子孫¶以王父字為姓氏以
其附庸扵魯故代代事魯為卿¶大夫故先賢傳孔子弟
子逹者七十二人顔氏有其¶八則顔氏之儒學可知也
若顔無繇字路顔回字子¶淵顔幸字子栁顔髙字子驕
顔祖字襄顔噲字子聲¶顔之僕字叔并顔何字冉是也
至公之十六代祖魏¶青徐二州刺史諱盛字魯國居琅
<pb:KR4c0028_WYG_018-2a>
琊葬臨沂縣西七¶里十二代祖晉侍中諱含自琅琊居
丹陽五代祖北¶齊黄門侍郎諱之推自丹陽居京兆長
安髙祖秦王¶府記室參軍諱思魯曽祖蒋王文學著作
郎諱勤禮<md:KR4c0028_SBCK_020-2a>¶祖曹王侍讀諱昭甫父薛王友贈太子少保
諱惟貞¶即秘書監師古之曽姪孫也公以家本清貧少
好儒¶學恭孝自立貧乏紙筆以黄土掃墻習學書字攻
楷¶書絶妙詞翰超倫年弱冠開元二十二年進士及第¶
登甲科二十四年吏部擢判入髙等授朝散郎秘書¶省
<pb:KR4c0028_WYG_018-2b>
著作局校書郎天寳元年秋扶風郡太守崔琇舉¶博學
文詞秀逸𤣥宗御勤政樓䇿試上第以其年授¶京兆府
醴泉縣尉黜陟使户部侍郎王珙以清白名¶聞授通直
郎長安尉六載遷監察御史制云文學擅¶扵登科器幹
彰扵適用宜先汗簡之職俾佇埋輪之<md:KR4c0028_SBCK_020-2b>¶効尋充河東朔
方軍試覆屯交兵使凡閱舉糺士伍¶舒慘之情事理無
不必當七載又充河西隴右軍試¶覆屯交兵使五原郡
有寃獄不决公理之時方久旱¶而甘澤立應郡人呼為
<pb:KR4c0028_WYG_018-3a>
御史雨八載又充河東朔方¶軍試覆屯交兵使有榮陽
鄭氏兄弟三人或居令長¶或尉京畿劇任往年母亡殯
扵太原佛寺空園之内¶經二十九載未葬公乃劾奏之
敕三人放歸田里終¶身勿齒左金吾将軍李延業素承
恩渥曽召蕃客内¶宴引駕仗不報臺公責之延業憑恃
權勢扵朝堂喧¶憤公奏之出為濟南太守朝廷憚焉不
敢不肅八月<md:KR4c0028_SBCK_020-3a>¶遷殿中侍御史時中丞宋渾以私怨為御
史吉温崔¶珪所誣告謫賀州公謂珪温曰奈何以一時
<pb:KR4c0028_WYG_018-3b>
之忿而¶欲危宋璟裔乎由是與二人不平宰相楊國忠
初黨¶扵温亦怒公之不附已令吉温諷中丞蒋冽奏公
為¶東京畿採訪判官九載十二月轉侍御史百餘日轉¶
武部員外郎判南曹提綱目鋤苛細武調者多感而¶懐
之十二載國忠以前事銜之謬稱精擇乃遂出公¶為平
原太守其實去之也公至郡詢訪孝義名節之¶士皆旌
其門閭或蠲其户役安陵處士張鎬多才博¶識隠居公
詣其居與之抗禮因亷使巡察乃薦焉其<md:KR4c0028_SBCK_020-3b>¶後鎬官至中
<pb:KR4c0028_WYG_018-4a>
書侍郎同平章事安禄山鎮幽州十餘¶載末年反跡頗
著人不敢言公亦隂備之因嵗終式¶修城乃浚濠増堵
壊環垣列植木内為偹敵之計外¶託勝逰之資及兵興果
賴其固而城得全十四載禄¶山禍謀将發公遣子至范
陽唘禄山以今年冬合當¶入計禄山猜之不許公既不
得離郡乃遣親客前漢¶中長史蹇昻奏其状状留禁中
不報十一月禄山反¶扵范陽衆號十五萬長驅自趙定
而南趨洛陽散牓¶諸郡莫敢枝梧禄山乃牓公令以平
<pb:KR4c0028_WYG_018-4b>
原博平兵七千¶人防河以博平太守張獻直為副公登
時使平原司<md:KR4c0028_SBCK_020-4a>¶兵參軍李平乘駟奏之平至東京見封常
清云吾得¶上㫖凡四方奏事者許開函而再封之平聽
焉常清¶遂倚帳操筆寄書扵公論國家之事詞意甚切
并附¶募捕逆賊牒數十封至平原令堅相待公從之使
親¶表及門客宻送扵諸郡因此多有而常清乃尋自敗¶
績焉有敕賜死扵陕州竟不接聲平之未至京師也¶𤣥
宗嘆曰河北二十四郡無一人向國乎及聞平至¶遣中
<pb:KR4c0028_WYG_018-5a>
使五六輩迎之兼敕平奔馬直至寝殿門然後¶令下奏
事畢𤣥宗大喜顧謂左右曰顔真卿何如人¶朕兼未曽
識而所為乃爾禄山之發范陽也時平原<md:KR4c0028_SBCK_020-4b>¶鎮有静塞屯
平盧鎮兵三千五百人並已發赴鎮在¶路未逹公悉追
迴更追諸縣武舉及獵射人兼召募¶精勇旬日至萬餘
人遣宗子平原郡録事李擇交統¶之驍勇之士刁萬嵗
和琳徐浩馬相如髙抗等分押¶營伍皆千夫之長樂以
義舉腹心無阻而為其将帥¶焉聚兵後數十日公大饗
<pb:KR4c0028_WYG_018-5b>
将士扵子城四門之外辦¶吏四人主酒食所約五十萬
厮役之流無不飽飫公¶躬自撫巡舉酒下淚言國家之
恩勠力死莭無以上¶報衆皆激憤勇思致命焉時饒陽
太守盧全誠與司¶馬李正舉兵據其城河間司法參軍
李奐殺禄山所<md:KR4c0028_SBCK_020-5a>¶置長史王忠扵濟南月餘日清河義兵
復歸本郡濟¶南太守李隨下逰奕将訾嗣賢渡河得博
平偽太守¶馬&KR0034;據其郡各有衆數千或至萬人相次于
平原共¶推公為盟主公三辭後聽焉諸郡諮禀指揮告
<pb:KR4c0028_WYG_018-6a>
敗尅¶日數十至信都郡武邑縣尉李銑来投本縣令龎
宣¶逺拘留銑母公以私錢十萬募人劫迎之故士衆歡¶
感無不願効者果遂羣意兼斬龎宣逺首而擕迴十¶二
月禄山陷東京害留守尚書李憕御史中丞盧奕¶判官
鞏縣尉蒋清等因使以三人之首来徇河北且¶以脅降
諸郡逆使者段子光至初拽入門子光大呼<md:KR4c0028_SBCK_020-5b>¶曰僕射十
三日入東京逺近盡降聞河北諸郡不從¶故令我告之
公若損我悔有日在遂厯指三首各言¶其人公識其是
<pb:KR4c0028_WYG_018-6b>
恐揺人心乃謬謂諸将曰我審此三¶人皆非也遂命腰
斬子光&KR0343;令収蔵三首誌其處數¶日稍定取憕奕等首
澡潔仍縳蒲為身棺殮發哀致¶祭城外殯之哭三日舉
聲下淚受文武弔慰左右無¶不出泣涕者自此義合歸
者益多矣斬段子光之日¶滄州清河縣步五千攻常山
太原節度使王承業擁¶兵最近不時出救常山遂陷
諸郡頗有貳者𤣥宗乃¶以公為户部侍郎依前平原太
守充本郡防禦使仍<md:KR4c0028_SBCK_020-6a>¶與節度使李光弼計㑹招討公以
<pb:KR4c0028_WYG_018-7a>
景城長史李暉為¶副李銑賈載前侍御史沈震為判官
是月又詔公為¶河北採訪處置使公又以前咸陽尉王
延昌為判官¶張澹為友使時清河郡寄客李華(後因獻/封事睿)
(宗¶有敕/改名)為郡人来乞師扵公曰竊聞公髙義首唱¶河朔
歸順之人皆依倚以為聲氣洪贍人心可用若¶不倦扵
聴則僕請言之公曰何如華曰國家舊制江¶淮郡租布
貯扵清河以備北軍費用為日久矣相傳¶謂天下北庫
今所貯者有江東布三百餘萬疋河北¶租調絹七十餘
<pb:KR4c0028_WYG_018-7b>
萬當郡綵綾十餘萬累年稅錢三十<md:KR4c0028_SBCK_020-6b>¶餘萬倉糧三十萬
時討黙啜甲代蔵扵庫内五十餘¶萬編户七十萬見丁
十餘萬計其實足以三平原之¶富料其卒足以二平原
之彊若因撫而有之以兩郡¶為腹心唇齒其餘乃四支
耳安敢有不從者哉彼要¶僕為行人以造公之壘僕眀
見其可同心也取命扵¶屏㦸之外唯公圖之公曰所合
之衆未曽知戰自死¶且急安有恤隣之暇哉雖然諾足
下之請則可為乎¶華對曰清河遣僕致命扵公者盖欲
<pb:KR4c0028_WYG_018-8a>
禀義大賢以¶濟謀非力不足而借公之師以當强冦也
仰瞻髙意¶未有决詞定色與濟清河也安敢言為哉時
華纔年<md:KR4c0028_SBCK_020-7a>¶二十餘皆沮云必動衆無成惟公竒之迫扵衆
情未¶時許耳華乃就館操書以逹其意意者略言清河
去¶就逆順以全實之資上公之軍而承公之命時不納¶
而疑之即僕迴轅之後清河必有所託系扵他人與¶公
為西面之難無什日之期耳公及噬臍乎公覽而¶驚之
遂排羣議獨仗其决借兵六千人兵既出平原¶次扵境
<pb:KR4c0028_WYG_018-8b>
上華将把公手而歸公曰兵既行矣可以言¶吾子之意
否華曰近聞朝廷遣程千里統精兵十萬¶自太行東下
擬諸&KR1746;口助河北諸軍討滅叛逆而&KR1746;¶口為賊所守千
里兵不得東出須先伐魏郡袁知泰<md:KR4c0028_SBCK_020-7b>¶(泰禄山所/署為太守)納舊太
守司馬垂使為西南主¶分開&KR1746;口出千里之軍因令討
鄴郡已北直至幽府¶已来未順城邑平原清河率同盟
諸将以十萬人直¶指河陽分効兵巡河而悉制其奔衝
之路計王師東¶討洛邑必不减二十萬河南諸郡義師
<pb:KR4c0028_WYG_018-9a>
西向臨之亦¶不减十萬公當表請堅壁勿戰不旬月而
賊有潰散¶相圖之勢矣公然之遂移牒清河等諸郡并
遣大将¶宗子李擇交副将平原縣令范馥偏禆和琳徐
浩等¶十餘人促兵清河合勢以便宜從事華復命扵清
河¶因兵合之際修永濟渠引水遶州城上大修守戰之<md:KR4c0028_SBCK_020-8a>¶具旬日而畢又以清河四千兵與平原連蹤而西時¶博
平亦義兵千人来合扵是三郡之師屯于博平郡¶堂邑
縣西南十里袁知泰遣其麾下将白嗣深乙舒¶䝉等率
<pb:KR4c0028_WYG_018-9b>
二萬餘人来拒戰三郡士兵盡日苦鬬遂大¶敗之斬首
萬餘級生擒一千餘人馬一千疋軍資器¶械不可勝數
其日魏郡城東南面女墻一百五十歩¶無故而崩(去郡邑/百里戰)□
(而崩所/以為異)知泰走¶投汲郡扵是自魏郡以東至堂邑百
餘里莫不擕壺¶漿扵道側以候官軍公聲益震境内稍
安初平原之¶師既西合清河時賊将史思眀圍饒陽恐
平原救之<md:KR4c0028_SBCK_020-8b>¶仍遣逰奕兵来拒前鋒去舊縣十里公懼不
敵乃遣¶驍将刁萬嵗以三千兵逆之堅壁不戰又以書
<pb:KR4c0028_WYG_018-10a>
過河¶招北海太守賀蘭進眀統馬步五千来助公陳兵
而¶迎之相揖哭扵馬上悽慟三軍宴犒甚厚進眀遂屯¶
平原城南息養士馬公每事咨謀之自是兵威之重¶稍
移扵進眀矣而公不以為嫌進眀未有所之李擇¶交兵
入清河尋又破扵堂邑西因公以有功禮遜扵¶進眀加
河北招討使擇交馥各徴進官級其清河博¶平有功不
録一人時論進眀必有後敗未期果失律¶扵信都城下
有詔抵罪公縱之使赴行在進眀以全<md:KR4c0028_SBCK_020-9a>¶乃公䕶之也君
<pb:KR4c0028_WYG_018-10b>
子曰竊人之財猶為之賊况竊人之¶功乎進眀之不死
幸也然公亦過扵寛厚矣三月河¶北莭度使李光弼以
朔方軍馬三千步軍五千初出¶土門将討定河朔公乃
抽兵歸并放博平清河等軍¶各歸本郡斂戢以待光弼
之命俄而光弼拔平山郡¶(敕改常山/為平山)續有詔遣郭子儀
以萬軍助之兩¶進兵又拔趙郡史思眀方守博陵以自
固仍将兵来¶拒扵是兩軍與思眀三萬人對陣扵嘉山
大戰思眀¶敗績徒跣走入博陵城兩軍斬首萬餘虜獲
<pb:KR4c0028_WYG_018-11a>
不可勝¶計時平山趙郡已拔劉正臣(本名/客奴)歸順扵平原<md:KR4c0028_SBCK_020-9b>¶平盧等十七郡公先據之扵是横截賊路人往来幽¶府
皆以精騎偷路又多被官軍殺之其賊将士父母¶妻子
及曵河落種族並質在范陽絶懐震恐時方盛¶暑公知
光弼子儀禁㫁侵掠将士少衣服乃送十五¶萬帛為三
萬人装以遣人至饒陽屬潼關不守兩軍¶却入土門遂
留不行然河北諸郡公始復指麾征討¶之事肅宗之在
靈武也公前後遣判官李銑及馬步¶軍張雲子以蠟為
<pb:KR4c0028_WYG_018-11b>
彈丸以帛書表實扵彈丸之内&KR0343;¶至靈武奏事有詔以
公為工部尚書兼御史大夫依¶前河北招討採訪處置
使又扵蠟丸内奉敕書及即<md:KR4c0028_SBCK_020-10a>¶位改年赦書至平原散下
諸郡宣奉焉又令前監察¶御史鄭昱賫赦書宣布河南
江淮所在郡邑風從不¶疑而王命遂通則公之力也而
河北諸郡禀公之命¶粗為安肅公以兵興半年軍用已
竭思所以贍濟之¶未得其略先時清河行人李華自堂
邑戰勝後又覩¶公辭權而不有之遂蔵扵人間不及見
<pb:KR4c0028_WYG_018-12a>
公再三盟約¶號令諸郡及以文牒求之曰清河郡屬崔
審交應賊¶之後吏不安行人李華乃崇墉浚隍鍛甲矯
翦乞師¶破敵和衆以安人静言其功須有甄賞仍牒之
扵路¶以求焉華扵是復詣平原與公相見公因問以足
用<md:KR4c0028_SBCK_020-10b>¶之計華遂與公數日參議以定錢收景城郡鹽㳂河¶
置塲令諸郡略定一價莭級相輸而軍用遂贍時北¶海
郡録事參軍第五琦隨刺史賀蘭進眀招討扵河¶北覩
其事遂竊其法乃奏肅宗扵鳳翔至今用之不¶絶然猶
<pb:KR4c0028_WYG_018-12b>
未得公本策之妙㫖焉是年秋禄山遣其将¶史思眀尹
子竒等併力攻河北諸郡前後百餘日饒¶陽河間景城
樂安相次而陷所存者平原博平清河¶三郡而已然人
心潰叛不可復制公乃将麾下騎數¶百棄平原渡河由
淮南山南取路朝肅宗扵鳳翔行¶在初公之将過河也
乃謂判官穆寜張澹曰賊勢既<md:KR4c0028_SBCK_020-11a>¶爾若委命待擒必為其
快心辱國之命也今将徑赴¶行在公以為何如若朝廷
必誅敗軍之罪以勵天下¶則王綱可振死亦何恨如復
<pb:KR4c0028_WYG_018-13a>
從事以責後效則業不¶朽矣寜澹與諸将皆賛之䇿馬
發至朝廷除公為憲¶部尚書初劉客奴以漁陽歸順時
史思眀與光弼子¶儀相持扵趙定之間客奴遣使越海
與公計㑹公使¶判官賈載将男頗為質信泛海以軍粮
及戰士衣服¶遺之時頗始年十嵗餘公更無子息三軍
懇請留之¶不從及載等迴公乃與漁陽聲勢相連尋又
使人迎¶其軍比至公已棄平原歸于行在竟不及事然
自肅<md:KR4c0028_SBCK_020-11b>¶宗以来河南及諸道立功大将如王元忠田神功
<pb:KR4c0028_WYG_018-13b>
董¶泰侯希逸李正已許杲卿等初皆是公自北海迎致¶
之者終無私謁焉至二年正月又除御史大夫未㡬¶因
忤聖㫖貶馮翊太守乾元元年三月又改蒲州刺¶史本
郡防禦使封丹陽縣開國子食邑一千户是年¶為酷吏
唐旻所誣貶饒州刺史二年六月拜昇州刺¶史充浙江
西道節度使兼宋亳都防禦使劉展反状¶已露公慮其
侵軼江南乃選将訓卒緝器械為水陸¶戰備都統使李
峘以公為太早計因宻奏之肅宗詔¶追未至京拜刑部
<pb:KR4c0028_WYG_018-14a>
侍郎及劉展舉兵渡淮峘敗績冬<md:KR4c0028_SBCK_020-12a>¶江西淮南遂陷扵展
議者皆多公而怨峘焉上元元¶年秋時御史中丞敬羽
狙詐險慘班列皆避之公曽¶與之語及政事遂遭誣貶蓬
州長史公樂道自怡不¶以介懐寳應元年五月代宗有
詔除利州刺史十二¶月拜户部侍郎加銀青光禄大夫
上柱國廣徳元年¶又加金紫光禄大夫充荆南莭度使
觀察處置使遅¶留未行為宻近所誣遂罷前命代宗幸
陕公扈從至¶行在除尚書右丞宰相元載與公不叶公
<pb:KR4c0028_WYG_018-14b>
亦面數之¶不為之屈及鑾駕還宫公曽建議先謁廟然
後即安¶宫闕事竟不行時載方在扵立班更顧公曰所
見雖<md:KR4c0028_SBCK_020-12b>¶美其如不合事宜公怒而進曰用捨在相公耳言
者¶何罪乎然朝廷紀綱豈堪相公再破除也載自此銜¶
之而不忘二年正月除檢校刑部尚書兼御史大夫¶朔
方行營汾晉等六州宣慰使載又疑公因使奏對¶必言
短尋罷前命唯知刑部尚書事三月進封魯郡¶開國公
食邑三千户載自與公有隙常俟公闕公亦¶獻書直奏
<pb:KR4c0028_WYG_018-15a>
其奸状代宗俱容不罪之也永泰二年春¶差公攝職謁
太廟公以祭器不修言之扵朝載譖公¶以為訕謗時政
貶陕州别駕代宗為罰過其罪尋換¶吉州别駕公與往
来詞客詩酒講論為樂甚有所著<md:KR4c0028_SBCK_020-13a>¶編為廬陵集十巻扵
大厯三年遷撫州刺史在州四¶年以約身减事為政然
而接遇才人耽嗜文巻未曽¶暫廢焉因命在州秀才左
輔元編次所賦為臨川集¶十巻七年九月拜湖州刺史
公以時相未忘舊怨乃¶加勤扵政而以杭州富陽丞李
<pb:KR4c0028_WYG_018-15b>
㟧為本州防禦副使¶蘇州寓客校書郎權器逰客前大
理司直楊昱為判¶官委墾草闢田之務扵㟧委閲簿檢
吏接詞政之務¶扵器昱等而境内宴然公初在平原未
有兵革之日¶著韻海鏡源成一家之作始創條目遂遇
禄山之亂¶寝而不修者二十餘年及至湖州以俸錢為
紙筆之<md:KR4c0028_SBCK_020-13b>¶費延江東文士蕭存陸士修裴澄陸漸顔祭朱弁
李¶莆清河寺僧智海兼善小篆書吴士湯涉等十餘人¶
筆削舊章該捜羣籍撰定為三百六十巻大凡據法¶言
<pb:KR4c0028_WYG_018-16a>
切韻次其字按經史及諸子語據音韻次字成句¶者刋
成文裁以類編又按倉雅及説文玉篇等其義¶各注其
下謂之字脚韻海者以牢籠經史之語依韻¶次之其多
如海鏡源者八體之本究形聲之義故曰¶鏡源綿亘數
載其功乃畢表奏上之有詔付所司蔵¶之扵書府大抵
求經史撰集篇賦利於後學焉此外¶餞别之文及詞客
唱和之作又為吴興集十巻今檢<md:KR4c0028_SBCK_020-14a>¶校國子祭酒楊昱自
御史中丞京畿採訪使除為漢¶州刺史轉湖州刺史
<pb:KR4c0028_WYG_018-16b>
以舊府之恩乘州人之請紀公¶遺事刋石立去思碑扵
州門之外即令都官郎中陸¶長源之詞也十二載元載
伏誅召公為刑部尚書經¶年公以前後頻典刑憲宻唘
辭焉乃上選舉利害事¶宜數十條代宗善之人莫知也
遂改吏部尚書今上¶諒闇之際詔公為禮儀使先自𤣥
宗以来此禮儀注¶廢闕臨事徐創實資博古練逹古今
之㫖所以朝廷¶篤扵訕疾者不乏扵班列多是非公之
為公不介情¶唯捜禮經執直道而行已今上察而委之
<pb:KR4c0028_WYG_018-17a>
山陵畢授<md:KR4c0028_SBCK_020-14b>¶光禄大夫遷太子少師依前為禮儀使前後
所制儀¶注令門生左輔元編為禮儀十巻今存焉三年
八月¶遷太子太師四年淮寜莭度使李希烈以十四州
叛¶襲陷汝州執刺史李元平歸蔡州朝廷詔公為淮寜¶
軍宣慰使公乘驛駟至東京河南尹鄭叔則勸公曰¶反
状已然去必陷禍且須後命不亦善乎公曰君命¶也焉
避之至許州與希烈相見宣傳詔意未畢逆賊¶使其大
将軍王玢周曽詬公以醜詞刼公以白刃又¶令隣境同
<pb:KR4c0028_WYG_018-17b>
惡所遣使者四人扵希烈之前拜舞伏稱¶誣訴國家之
事勃慢兇豪詞所不忍聽也又令親兵<md:KR4c0028_SBCK_020-15a>¶五千人號為希
烈養子人各持一刀逼脇扵公如欲¶剸食之勢公位不
移定色不撓懼希烈覩公辭色不¶變謬為驚駭以身蔽
公兵人既退方揖公就館前後¶詐為公表奏自説其强
盛以請汴州者數十今上知¶而寝之希烈雖窮凶極惡
然亦感公文義大陳設燕¶㑹将欲送公扵朝廷先為賊
所擒汝州刺史李元平¶時在座公指引叱責之元平羞
<pb:KR4c0028_WYG_018-18a>
慚而起書其奸意坐¶上&KR0343;通希烈意變罷宴後遂拘公
扵官舎甲卒十¶人守之仍穿一阬于㕔之前以脅公公
乃直言指希¶烈云死生有定何足多端相侮哉但以一
劎見與公<md:KR4c0028_SBCK_020-15b>¶即必覩快事無多為也希烈慚謝焉自後不
敢無禮¶扵公也居數月賊扵安州城下破官軍得獲将
士以¶頭連誇示扵公公聲呌呼自牀投地憤絶良久乃
蘇¶從此更不復與人言語及哥舒曜收復汝州擒檢校¶刺
史周晃已下百人希烈乃遣周曽康秀林等領二¶萬人
<pb:KR4c0028_WYG_018-18b>
来襲哥舒扵汝州曽秀林行至襄城乃謀翻兵¶殺希烈
奉公為莭度使以歸順希烈押衙姚澹亦為¶内應先期
一日事洩希烈乃遣騾子軍三千奄至襄¶城殺周曽等
收其領兵而回因送公扵蔡州龍興寺¶居焉公度不得
全自撰墓誌以見其心又就希烈請<md:KR4c0028_SBCK_020-16a>¶數人之饌希烈不
知而給之自陳設之因為文祭周¶曽已下為賊所害者
無不歔欷其十二月希烈陷汴¶州僣逆稱號為慘酷之
具以逼公意欲其屈禮公憤¶然而無求生之意賊以止
<pb:KR4c0028_WYG_018-19a>
焉貞元元年河南王師復¶振賊慮蔡州有變乃使其将
辛景臻扵龍興寺積薪¶以油灌既縱火乃傳希烈之命
若不能屈莭自即裁¶之公應聲投地臻等驚慚扶公而
退希烈審不為已¶用其年八月二十四日又使景臻等
害扵龍興寺幽¶辱之所凡享年七十七眀年三月希烈
為麾下将陳¶仙竒所殺淮西平仙竒遣軍将營送公神
櫬扵京師<md:KR4c0028_SBCK_020-16b>¶嗣子櫟陽縣尉頵次子祕書省正字碩迎䘮
至汝州¶襄城縣乃𦵏焉攀號屢絶毁裂過不自勝以其
<pb:KR4c0028_WYG_018-19b>
年十¶一月三日袝𦵏萬年縣鳯棲原之先塋有詔贈司
徒¶諡曰文忠賻錢五十萬粟二百碩中使弔祭儀仗送¶
扵墓所朝野莫不哀傷公蹈忠莭之苦古今無類焉¶公
平居之日自卑有井介之操而能容衆有潔已之¶方不
以疵物與道合嵗寒者終始無渝變况君臣大¶義名教
大莭而得造次焉可奪求生而害仁者嗚呼¶淮寜之難
豈止天不憖遺盖亦有無良之人以怨報¶徳投之扵無
存之地也悲夫初遭難後江西莭度嗣<md:KR4c0028_SBCK_020-17a>¶曹王皋上表曰
<pb:KR4c0028_WYG_018-20a>
臣見蔡州歸順脚力張希璨王仕顒¶等説去年八月二
十四日蔡州城中見封有隣兒不¶得名字云希烈令偽
皇城使辛景臻右軍安華扵龍¶興寺殺顔真卿埋扵羅
城西道南里并立碑臣聽之¶未畢涕泗交流三軍對臣
亦苦嗚咽且臣死王事子¶復父讎人倫常經不足襃異
所悲去古□逺澆風蕩¶浮多茍偷生曽不顧節使忠孝
寂寞人倫憔悴昨段¶秀實奮身擊泚首今顔真卿伏縊
烈庭皆唘眀君臣¶發揮教訓近冠清史逺紹昔賢夫日
<pb:KR4c0028_WYG_018-20b>
月麗天幽民向¶燭忠烈曜世回邪革心伏請陛下降議
百寮遐布九<md:KR4c0028_SBCK_020-17b>¶有刻石頌徳告廟圖形使元壤感恩皇風
澤物公之¶宻親懿友動相規用以成其務者即今給事
中因公¶亮吏部員外郎栁公冕採其謀猷分以休戚者
今吉¶州刺史李公㟧重其器悦其能者今檢校國子祭
酒¶楊公昱故户部員外郎權公器其餘顧盼曽假吹嘘¶
成名布扵詞塲及内外之列者不可勝紀李公㟧吉¶州
以小子久趨扵欄㦸定以使言将存刋刻用防逸¶墜尚
<pb:KR4c0028_WYG_018-21a>
實去飾庶無愧焉其故同事之人先後存亡録¶之于左
謹状¶
　
　
　
　
　
　
<pb:KR4c0028_WYG_018-21b>
　
　
　
　
　
　
　
　顔魯公集行状¶
<md:KR4c0028_SBCK_021-1a>¶
<pb:KR4c0028_WYG_019-1a>
欽定四庫全書
　顔魯公集神道¶碑
　　　　　　　　　　　¶¶¶¶¶唐　令狐峘　撰
惟深也故能通<md:KR4c0028_SBCK_021-1b>¶天下之志惟機也故能¶成<md:KR4c0028_SBCK_021-3a>¶天下之務君
子極深而研機不出户而制動行諸已而馭化其惟盛
徳乎有唐名臣贈司徒魯郡文忠公顔公奉大順為元
功建大莭為至忠以安横流以紐頺綱秉是一心祇事
四朝今<md:KR4c0028_SBCK_021-3b>¶上¶興¶¶元元年八月三日蹈危致命薨于蔡州之
<pb:KR4c0028_WYG_019-1b>
難貞元二年春蔡州平冬十一月二旬有三日嗣子櫟
陽¶¶尉頵祕<md:KR4c0028_SBCK_021-4b>¶書省正字碩衘恤奉䘮歸于萬年縣之舊原
皇¶帝徹懸震悼乃冊贈上公詔有司具鼓吹羽儀送于
墓所遣中謁者弔祭賻錢五十萬粟三百碩命太常考
行誄徳諡曰文忠凡厥士庶臬方侯伯識與不識晞聲
想形莫不惕焉荆焉感慕思齊為人子者益孝為人臣
者益忠為人弟者益順為人吏者益敬有以見盛徳之
儀形也公諱真卿字清臣<md:KR4c0028_SBCK_022-1a>¶琅琊臨沂人盖孔宣父之門
<pb:KR4c0028_WYG_019-2a>
人¶回曰好學知機道亞聖人公其後也五代¶祖之推北
齊黄門侍郎為海内大儒著家訓稽聖賦寃魂誌及文
集蔵在書府厯代傳之髙祖思¶魯亦儒行仕我太宗¶掌
記秦府列于國史曽祖勤禮著作郎𢎞文¶館學士祖昭
甫晉曹二王侍讀贈華州刺史考惟貞<md:KR4c0028_SBCK_022-1b>¶薛王友贈太子
少保¶儲和葆冲是感間氣用集于我公公受天純休克
廣前烈職度𤣥逺節行不羣早孤太夫人殷氏躬自訓
育公承奉慈顔幼有老成之量家貧屢空布衣糲食不
<pb:KR4c0028_WYG_019-2b>
改其樂餘力務學甘味道藝¶¶五經微言及百氏精理無¶
所不究既聞之必¶行之尤攻文詞善𨽻書書格勁逸¶抗
行鍾張弱冠¶進士出身尋<md:KR4c0028_SBCK_022-2a>¶判入髙第授祕書省¶校書郎¶
天寳初制䇿甲科作尉醴泉又以<md:KR4c0028_SBCK_022-2b>¶八使表能遷于長安
未㡬拜¶監察御史荐承詔㫖巡撫河隴曾至五原有寃
訟久而不决公理之得情郡人悦伏時方炎亢而甘澤
澍焉巷俗謡言謂之御史雨又士族有斁扵名教者朝
廷有侮于憲度者公悉彈奏正以禮法憲綱震肅朝㫖
<pb:KR4c0028_WYG_019-3a>
嘉焉遷武部員外郎屬宰臣楊國忠以外戚登庸惡不
附已者出為平原太守公性本𢎞裕及到官推是道也
以臨其人躬疾苦以勸義寛征徭以勸學令不肅而信
行教不敷而化洽十四年賊臣安禄山豕突蟻動逆常
干紀徴師矯命自薊長驅公血憤中激乃宣言曰焉有
人臣忍容巨逆必當竭莭龔行天討㑹郡中方集静塞
軍¶屯丁三千餘人公因之又召境内舉武藝者仍發財
募義勇之士未踰旬成萬人軍扵是戒嚴固守仍表其
<pb:KR4c0028_WYG_019-3b>
状是時海内承平禄山竊發兩河之間未有奉章表者
時禄山陷洛陽害留守李憕中丞盧奕御史蒋清以三
人之首傳脅河北列郡至平原公斬其使收三人之首
哭而葬之遂有表上聞初𤣥宗每朝以薄俗罪巳及得
公表大悦稱歎者久之顧謂左右曰真卿何如人而所
為乃得爾因就拜户部侍郎兼領平原又加河北採訪
招討使仍賜以詔書云卿之一門義冠千古由是公之
徳聲震于天下時公從父兄常山太守杲卿同公建議
<pb:KR4c0028_WYG_019-4a>
憤激于衷生□賊将何千年髙邈獻于闕下遂通太原
之路忠烈之風出于一門詩云孝子不匱永錫爾類夫
忠臣亦如之是時饒陽太守盧全誠濟南太守李隨清
河長史王懐忠景城司馬李暐各擁兵數¶千或至萬¶人
以附于公鄴郡太守王燾被禄山移攝河間燾俾椽吏
李奐斬偽署河間長史杜兼睦以河間衆歸于公北海
太守賀蘭進眀率精鋭五千濟河有詔助公討伐自是
仁者赴仁義者赴義勇者不敢愛其力智者不敢祕其
<pb:KR4c0028_WYG_019-4b>
謀清河詞客李㟧少年有才獻竒扵公以通隣好増補
軍實前¶殿中侍御史沈震監山尉穆寜武邑尉李銑清
河主簿張澹清池尉賈載各抒器能參賛成務公以長
事進眀衆同甘苦莫不畢力惟公之使賊帥袁知泰恃
衆犯我聊城之西公一鼓而破之夷斬萬計其時河朔
一十七郡同日嚮順連兵二十萬横絶燕趙旁貫井陘
唘土門通太原河北節度使李光弼朔方節度使¶郭子
儀得横行<md:KR4c0028_SBCK_022-4a>¶河朔復¶常山趙二郡大破賊帥史思眀于嘉
<pb:KR4c0028_WYG_019-5a>
山皆公之由也推誠無私信及旁郡平盧将劉正臣以
漁陽来歸公以漁陽賊之本根欲堅其意乃割愛子頗
令越海與正臣通問兼遺之軍資十有餘萬俄¶而冦陷
京師駕在靈武往来傳置梗扼不通公以帛書表章封
扵蠟丸内俾健步宵行晝伏四逺以聞因奉詔<md:KR4c0028_SBCK_022-4b>¶肅宗即
位之初遣使乘驛布扵江淮王命再通繄兹是賴又遷
工部尚書兼御史¶大夫採訪招討等使如故¶其年冬十
月賊将尹子竒史思眀等以勁<md:KR4c0028_SBCK_022-5a>¶兵十萬發自燕南先陷
<pb:KR4c0028_WYG_019-5b>
滄瀛次陵徳棣猛若燎火衝如决防公内無兼月之蓄
外絶同盟之援度勢量力議無幸給不敢委身待擒貽
國之恥¶遂于麾下歸于¶鳳翔有詔遷憲部尚書尋兼御
史大夫西京平¶公思由舊章屢進讜議觸鱗忤㫖竟不
久留<md:KR4c0028_SBCK_022-5b>¶出為馮¶翊太守換¶¶蒲州刺史充本¶州防禦¶使又
為酷吏¶所搆貶饒州¶刺史遷<md:KR4c0028_SBCK_022-6a>¶昇州刺史充¶浙西道莭度
使<md:KR4c0028_SBCK_022-7a>¶時劉展在扵睢陽反状已萌公乃訓偏師利五刃水
陸戰備以時増修都統使李峘奏以¶為過防駭衆肅宗
<pb:KR4c0028_WYG_019-6a>
有詔追拜刑部侍郎進爵縣公尋而劉展陵陷江淮李
峘敗績奔走時之議者皆多公之先覺怨峘之阻計焉
御史中丞敬羽詐佞取恩惡公剛直乃以謗語隂中之
天威¶赫然責命斯極貶蓬州長史<md:KR4c0028_SBCK_022-7b>¶代宗¶即位¶移利州刺史¶
未之任徴拜户部侍郎轉¶吏部侍郎加銀青光禄大夫
進金紫光禄大夫除江¶陵尹兼御史大夫充荆南節度
觀察使<md:KR4c0028_SBCK_022-8a>¶未辭闕而鑾輿幸陕州公扈蹕行在拜尚書右
丞及還京遷刑部尚書續¶兼御史大夫充朔¶方宣慰使
<pb:KR4c0028_WYG_019-6b>
進封魯部食邑二千户宰臣元載怙權専政每有公議
公正言引經不為之屈指擿如将規¶之載心衘色忿蓄
而将發者數四矣㑹攝享太廟公以祭器不修唘于宰
臣載因奏公謗讟時政貶峡州别駕未到任換吉州别
駕移撫州刺史轉<md:KR4c0028_SBCK_022-9a>¶湖州刺¶史政尚清静長孤養耆徹冗
浚隍式亷眀進賢碩特責大指而已郡人悦之立碑頌
徳而耽嗜文籍巻不釋手初在徳¶¶¶¶州嘗<md:KR4c0028_SBCK_022-10a>¶著韻海鏡源遭
難而止¶至是乃延集文士<md:KR4c0028_SBCK_022-11b>¶纂而成文古今文字該扵理
<pb:KR4c0028_WYG_019-7a>
者摭華撮¶要罔有不備為三百六十巻以其包荒萬彚
其廣¶如海自末尋源照之如鏡遂<md:KR4c0028_SBCK_022-12a>¶以名之又著吴¶興集
十巻廬¶陵集十巻臨川集十巻並行扵代大厯末奸臣
伏誅宰臣楊綰常衮舉公舊徳宜在中朝徴拜<md:KR4c0028_SBCK_022-12b>¶刑部尚
書¶公乃奏上所著韻海鏡源帝嘉之蔵扵集賢書院及
秘閣公前後三領大司冦以年老辭¶榮¶上愛其才遷吏
部尚書清汰九流¶用正庶官代宗晏駕朝廷以鴻儒詳
練典故舉充禮儀使祗䕶¶陵寝率¶¶¶¶禮無違加光禄大夫
<pb:KR4c0028_WYG_019-7b>
太子少師使如故著¶禮儀集十巻¶¶上方倚以為相為權
臣所忌遷太<md:KR4c0028_SBCK_022-13b>¶子太師外示崇¶髙實以散地處之也建中
四年賊臣¶李希烈阻兵淮右詔公奉使¶宣慰豺狼方熾
或諭公逗遛以需公曰君命也焉避之既¶見希烈奉宣
朝㫖詞不屈志不撓賊黨乃交刃脅之嫚罵不遜¶公視
之凛如責以悖逆¶希烈不敢亢逼¶而退久之置酒大㑹
将餞公復命行有時矣遇叛臣李元平陷我<md:KR4c0028_SBCK_022-14a>¶汝海委質
賊庭公扵座上數其背恩厲氣叱責叛者慚報宻以異
<pb:KR4c0028_WYG_019-8a>
語動扵希烈希烈意變遂執公囚¶扵¶官舎防以甲士或
掘穽扵側或積薪扵前或紿以瘞填或許以焚爍虐毒
萬計期公毁節公謂之曰願假一劍豈勞多端服義而
終乃其所也賊竟不敢逼貞元初希烈陷¶汴州是時公
幽辱已三嵗矣¶度必不全乃自為墓誌以見其志是年
遇害扵¶汝州之龍興寺¶春秋七十有六自登朝及作藩
牧人常以安居厚俗為務奨善伐惡為志言非至公不
發扵口事非直道不機扵心植操則夷齊之髙也理戎
<pb:KR4c0028_WYG_019-8b>
則羊陸之仁也當朝則汲黯之正也涖下則亷范之通
也藴是具美行乎至儉强暴莫敢衝干飈不能動大義
久廢公起之醇風久醨公還之茍非賢人之業何以臻
此然虚已下士不以名位自髙茍有道者蓬門鶉衣必
與抗禮在平原嘗薦安陵處士張鎬有公輔之量數年
間鎬¶位列鼎司論者稱之善與人交執友之子義均甥
姪介操所至不遷其守剛而中禮介而容衆静而無懣
動而有光便扵已希權倖不為也君有命蹈湯火不辭
<pb:KR4c0028_WYG_019-9a>
也心在弭亂不在功志圖報國不圖生故其殺身成仁
視死如歸雖漢之龔勝魏之王經無以加焉昔衛銘孔
悝魯頌僖公載在禮經形于雅什僉以為公之事君事
親愛敬直清跬步不忘徳充也服義戴仁顛沛以之行
極也探賾儒府述古立言文經也勤勞王家靖難安仁
武功也頌聲不昭後嗣何觀扵是故吏廬州刺史李㟧
乃刋石建碑旌扵不朽以峘嘗忝公㑹府公卿之未備
位史臣俾讃丕烈永示将来敢竭不才恭述所聞銘曰
<pb:KR4c0028_WYG_019-9b>
天祚聖唐降賢救時烈烈魯公毓徳應期巖峙玉真伊
傳之師文武忠信天子是毗亦既升朝偘然正色潤我
王度作藩扵徳賊為豺虺流蠆下國公整王旅殄掃妖
慝解紛以和柔逆以忠萬里狂飈半為淳風君子知微
遇變則通出全庶人入奉宸聰乃副丞相是司喉舌周
旋七命内外胥悦營營青蠅不害其潔危行言遜保兹
眀哲用唘土宇俾侯于魯式是百辟彞倫攸叙亂靡有
定盜擾淮浦帝曰汝賢代予宣撫孰不懐忠處死難之
<pb:KR4c0028_WYG_019-10a>
扵赫我公視險若夷猛獸齗齗履之不疑扇彼薄俗惟
緝惟熈昔在申伯作藩周室詩人歌頌尚播聲律矧我
文忠人之紀綱功侔四時莭貫雪霜煥乎立言没而彌
彰日居月諸垂範無疆
　
　
　
　
<pb:KR4c0028_WYG_019-10b>
　
　
　
　
　
　
　
　¶顔魯公集神道¶碑
