# -*- mode: mandoku-view -*-
#+TITLE: 顏魯公集
#+DATE: 2015-09-23 10:17:56
#+PROPERTY: JUAN 9

¶
　　晉紫虚元君領上真司命南嶽夫人魏夫人¶仙壇
　　碑銘¶
夫人諱華存字賢安任城人晉司徒劇陽文康公舒¶之
女也師於小有清虛真人王裒裒命中侯上仙范¶邈為
<pb:KR4c0028_WYG_009-1b>
立傳其略云夫人挺瓊蘭之流映體自然之靈¶璞志逸
雲霞明潔鮮蔚天才卓異𤣥標幽拔少讀老¶莊三傳五
經百子無不該覽性樂神仙味真慕道少<md:KR4c0028_SBCK_009-1b>¶服胡麻散茯
苓丸吐納氣液攝生夷静親戚往來一¶無闗見常欲别
居閒處父母不許年二十四强適太¶保掾南陽劉文幼
彦生二子璞遐幼彦後為修武令¶夫人心期幽靈精誠
苦盡逮子息粗立乃離隔室宇¶齋于别寢清修百日忽
有太極真人安度明東華大¶神方諸青童扶桑碧河湯
<pb:KR4c0028_WYG_009-2a>
谷神王景林真人小有仙¶王清虚真人王裒來降裒謂
夫人曰聞子密緯真氣¶太帝君敕我授子神真之道青
童曰清虚爾之師也¶度明曰子苦心求道道今來矣景
林曰虚皇鑒爾勤¶感太極已注子於玉札子其朂哉青
童又曰子不受<md:KR4c0028_SBCK_009-2a>¶聞上道内法晨景玉經者仙道無縁得
成也後日當¶㑹陽洛山中爾勤密之矣三君乃命侍女
開玉笈出¶太上寳文八索隠身大洞㝠經高仙羽𤣥等
書三十¶一巻手授夫人焉此皆王君昔遇南極夫人西
<pb:KR4c0028_WYG_009-2b>
城真¶人王方平於陽洛山所受之本經也山中有洞臺
是¶清虚之别宫王君至是北向祝誓於夫人曰太上三¶
元九皇高真虚微八道玉清玉泉裒為太帝所敕于¶魏
華存又説太極白簡青籙金刻玉文有得見此三¶十一
巻書者之姓名也凡此寶書起自清虚真人授¶太師西
城王君紫元夫人從是當七人得之以白玉<md:KR4c0028_SBCK_009-2b>¶為簡青玉
為字至是夫人為四矣於是景林又授夫¶人黄庭内景
經令晝夜誦讀萬遍乃得洞觀鬼神此¶乃不死之道也
<pb:KR4c0028_WYG_009-3a>
於是四真吟唱各命玉女彈琴擊鐘¶吹簫合節而發歌
歌畢王君乃解語夫人向所授書¶存思指歸寳經節度
行事口訣諸要粗訖徐乃别去¶凡二夕一日共㑹在曲
静之中自此之後王君及西¶城真人諸元君夫人互有
來往或與隔壁共庭初不¶駭悟已而幼彦以暴疾殞世
值天下荒亂夫人撫養¶内外傍救窮乏超羣先覺乃携
細小徑來東南及兒¶息各大並處官位至于守静之思
與日而進也凡在<md:KR4c0028_SBCK_009-3a>¶世八十三年以成帝咸和九年嵗在
<pb:KR4c0028_WYG_009-3b>
甲午王君乃與¶東華青童來降與夫人靈藥兩齊使頓
服之尅期㑹¶于陽洛宫夫人服藥稱疾閉目寢息飲而
不食七日¶夜半太一𤣥仙遺飇車來迎夫人用藏景之
法託形¶神劍化成死骸始終外朗仙化内逸冥變隠適
從此¶而絶子璞時為庾司空司馬遐時為陶太尉從事
中¶郎安城太守故夫人自此隠化淪景須㬰至陽洛山¶
明日青童君太極四真人清虚王君三天法師張道¶陵
等凡四十七真人降教夫人于隠元之臺王君令¶夫人
<pb:KR4c0028_WYG_009-4a>
清齋五百日讀大洞真經并分别登真秘奥道<md:KR4c0028_SBCK_009-3b>¶陵授以
新出明威章(闕一/字)入静存祝吏兵符籙之訣衆¶真各標
至訓三日而去道教所以備教委曲者以夫¶人在世為
女官祭酒領職理故也夫人遂修齋讀經¶誦研萬過積
十六年顔如少女於是龜山九靈太真¶西王母金闕聖
君南極元君乃共來迎夫人遂白日¶升晨北詣上清宫
玉闕之下太微天帝中央王老君¶三素高元君太上玉
晨大道君太素三元君扶桑大¶帝君金闕後聖君各令
<pb:KR4c0028_WYG_009-4b>
使者致命授夫人玉札金文¶位為紫虚元君領上真司
命南嶽夫人比秩仙公使¶治天台大霍山洞臺之中主
下訓奉道教授當真仙<md:KR4c0028_SBCK_009-4a>¶者而男之高仙曰真人女曰元
君於是夫人受錫事¶畢王母及金闕聖君南極元君各
去使夫人於王屋¶小有之中更齋戒三日畢九微元君
龜山王母三元¶夫人馮雙禮珠臮諸衆仙並降夫人於
小有清虚上¶宫絳房之中時夫人與王君為賔主焉神
肴羅陳金¶觴四奏各命侍女陳曲成之鈞九雲合節八
<pb:KR4c0028_WYG_009-5a>
音零粲¶於是西王母擊節而歌歌畢馮雙禮珠彈雲璈
而答¶歌餘真人各歌須㬰司命神仙請𨽻屬及南嶽神
靈¶迎官並至虎旂龍輦激曜數百里中西王母諸真乃¶
共與夫人東南行俱詣天台霍山臺又便道過句曲<md:KR4c0028_SBCK_009-4b>¶金
壇茅叔申宴㑹二日二夕又共適于霍山夫人安¶駕玉
宇然後各别初王君告夫人曰學者當去疾除¶病因受
甘草丸所謂糓仙方也夫人服之而仙夫人¶能𨽻書為
王君立傳事甚詳悉又述青精䭀飰注黄¶庭内景經自
<pb:KR4c0028_WYG_009-5b>
後屢降茅山子璞後至侍中䝉使傳法¶于司徒瑯琊王
舍人楊羲䕶軍長史許穆穆子玉斧¶並升仙事具陶𢎞
景真誥所呼南真即夫人也初夫¶人既渡江徧逰名山
至臨川郡臨汝水西立壇置精¶舍院東百餘步造冢壙
又於石井山建立壇塲往來¶逰憇嵗月深乆榛蕪淪翳
雖備載圖經而略遺無跡<md:KR4c0028_SBCK_009-5a>¶有唐女道士黄令㣲道行高
逺八十而有少容蹀屣¶而行奔馬不及時人見其顔色
殊異號曰花姑聞夫¶人靈迹長壽二年嵗在壬辰冬十
<pb:KR4c0028_WYG_009-6a>
月乃訊於洪州西¶山道士胡超超能通神明遥指郭南
六里烏龜原有¶石龜每犯田苗被人擊首折其處是也
姑與道流尋¶訪見龜在壇中央其下得尊像油甕鎗刀
燈盞之類¶俄夢夫人指九曲池於壇南獲之塼砌猶在
景雲中¶睿宗使道士葉善信將繡像幡花來修法事仍
於壇¶西置洞靈觀度女道士七人開元初𤣥宗使醮祭
祈¶禱不絶每有風雨或聞簫管之聲入室禮謁必須嚴<md:KR4c0028_SBCK_009-5b>¶潔不爾必有蛇虎驚吼之異時時有雲如烏鳥羣飛¶垂
<pb:KR4c0028_WYG_009-6b>
帶直下壇上倐忽不見西出如向井山前後非一¶已而
花姑肸蠁間如有告者曰井山古跡汝須崇建¶俄聞異
香從西來姑行宿洞口聞鐘磬之音遲明入¶山果遇壇
殿餘址遂建立屋宇屢聞仙梵之響環壇¶數里有採斫
及不精潔者必有恠異之警有野象中¶箭來投花姑姑
為㧞之後毎齋前則衘蓮藕以獻姑¶開元九年姑欲上
升告弟子曰勿釘吾棺可以絳紗¶羃之已而霆雷震擊
紗上有孔大如雞卵棺中唯有¶被覆木簡屋上穿可容
<pb:KR4c0028_WYG_009-7a>
人座前奠𤓰數日生蔓結實<md:KR4c0028_SBCK_009-6a>¶如桃者二每至忌辰則風
雨鬱勃直入室内𤣥宗聞¶而駭之覆視明白使道士蔡
偉編入後仙傳二十九¶年春三月乙酉使道士齎龍璧
來醮忽有白鹿自壇¶東出至冢間而滅五色仙蛾集壇
上刺史范陽張景¶佚以為聖徳感應立碑頌述天寳八
載以夫人得道¶升仙之所度女道士二人見修香火大
厯三年真卿¶叨刺是州言崇禮謁郊郭䝉邃雚蒲震驚
女弱曹逃¶豺狼窟聚真儀如在壇殿巋然瞻仰徘徊悄
<pb:KR4c0028_WYG_009-7b>
焉若失¶有仙壇觀道士譚仙巖者修真目逺法侣是宗
請以¶男官黄道士二七人抽𨽻洞靈共申灑掃高行女
道<md:KR4c0028_SBCK_009-6b>¶士黎瓊仙七人萃居壇院精力住持已久率勵往來¶
增修觀宇從之不日遹暨厥成仙迹之載崇師之力¶也
敢備其本末而為頌云銘曰¶
紫虚元君維魏夫人位列五嶽名高七真凝華台𦙍¶奪
志劉嬪太帝昭懇清虛降神群仙畢㑹玉笈斯陳¶服道
日損精心益勤蜕形神劍託馭飈輪適抵陽洛¶遄登隠
<pb:KR4c0028_WYG_009-8a>
元黄庭朗詠白日升辰西降王母東過叔申¶傳法侍中
許楊(或作/陽非)為隣伊昔南渡爰居汝濵壇塲¶處所埋沒荒
榛實賴花姑諗于胡尊果獲靈迹烏龜¶之原次尋井山
實叶曩言嫣然簡解紗羃空存野象<md:KR4c0028_SBCK_009-7a>¶銜藕靈𤓰吐根恠
異昭彰不可殫論二聖竦駭屢崇¶明禋于嗟女弱香火
堙淪真卿刺州謁拜思頻乃命¶仙子增修鼎新花姑侍
傍異代同塵曷表𤣥徳銘功¶翠珉垂諸來裔坱□無垠¶
　　撫州臨川縣井山華姑仙壇碑銘
<pb:KR4c0028_WYG_009-8b>
華姑者姓黄氏諱令微撫州臨川人也少乃好道風¶神
卓異天然絶粒年十二度為天寳觀女道士年八¶十髪
白面紅如處子狀時人謂之華姑牒屣而行奔¶馬不及
聞魏夫人仙壇在州郭之南草木榛翳結廬¶求之不得
長壽二年嵗在壬辰冬十月壬申朔訪于<md:KR4c0028_SBCK_009-7b>¶洪州西山胡
天師天師名超能役使鬼神見其懇切¶遥指姑所居南
二百步曰烏龜原中有石龜每蹂踐¶田苗百姓患之乃
擊斷其首即其處也明日與姑登¶山顧望西面有池水
<pb:KR4c0028_WYG_009-9a>
焉天師謂姑曰池中有所見乎¶曰無師遂舉左手令姑
自腋下觀之四仙浴焉師曰¶余有道分必當得之因留
與語數日䖍誠尋訪遂獲¶石龜於壇中央掘其下得尊
像及刀鋸各一油甕五¶口燈盞數十箇天后聞之盡收
入内姑嘗于旦夕精¶思想象之間忽有告曰壇南有九
曲池汝可開之姑¶從而獲焉塼砌盡在他日有異香綵
雲從西南而來<md:KR4c0028_SBCK_009-8a>¶其夕夢有人謂姑曰井山道塲何不修
葺姑未及往¶忽然感疾姑曰得非違尊教所致乎翌日
<pb:KR4c0028_WYG_009-9b>
病愈又聞¶異香而宿于谷口聞鐘聲遲明入山果獲壇
殿地砌¶北半峰有自然石井深可三尺濶丈餘故名井
山天¶欲雨則雲霧先起姑既建置精舍時聞仙梵之音
環¶壇五七里間莫敢樵採姑遂灑掃修葺極其力焉人¶
或不潔不誠必遭虵虎恠異之警迷不能出矣至今¶猶
然有野象為獵人所射來姑前姑為㧞箭其後每¶至齋
時即銜蓮藕以獻姑開元九年欲上昇之際忽¶謂弟子
曰不須釘吾棺可以絳紗羃之數夕有雷震<md:KR4c0028_SBCK_009-8b>¶繞視紗頂
<pb:KR4c0028_WYG_009-10a>
孔如雞卵屋穿容人棺中唯被覆木簡而¶巳弟子奠𤓰
數日生蔓長數尺結實二顆其大如桃¶姑同學弟子黎
瓊仙恒服茯苓胡麻絶粒四十餘秋¶年八十齒髪不衰
六七嵗時親覩其事每至忌晨即¶風雲蓊鬱直入室内
村墅路人往往見綵雲白鶴飛¶入洞口清齋行道時每
有一朱鬃白馬在壇側逼之¶則奔而出外捨之則隨而
復來靈異昭彰不可談悉¶仙巖史𤣥同左通𤣥等每至
三元恒修齋醮大厯三¶年真卿獲刺是州明年春三月
<pb:KR4c0028_WYG_009-10b>
山下有女道士曾妙¶行夢一女師令上層華樹層層掇
飡及悟猶飽因是<md:KR4c0028_SBCK_009-9a>¶不食嘗於觀中見黎瓊仙跪而拜曰
夢中所見乃尊¶師也因請依之于今覺韶顔潤澤䖍修
香火於此山¶遐邇駭慕焉於乎昔麻姑得道而名山南
真仙昇於¶龜原華姑翥於兹嶺瓊仙妙行接踵而出非
夫天地¶肸蠁從古以然則何以仙氣氤氲若斯者矣真
卿幸¶因述職親覩厥猷若黙而不言則來者奚述乃為
銘¶曰
<pb:KR4c0028_WYG_009-11a>
綽綽華姑真仙品徒芳蓮比色逸駿爭驅南郭從魏¶西
山訪胡腋窺浴泉原獲龜烏靈跡既儼曲池猶汚¶鼎新
廟貌煥發規模名曰井山終焉不逾象來藕獻<md:KR4c0028_SBCK_009-9b>¶馬見鬃
朱簡解空存紗穿上徂奠𤓰吐實藹室雲趨¶妙行精持
高真是俞勒銘翠琰永播𤣥都¶
　　浪跡先生𤣥真子張志和碑¶
士有牢籠太虛&KR0008;掖𤣥造擺元氣而詞鋒首出軋無¶間
而理窟肌分者其唯𤣥真子乎𤣥真子姓張氏本¶名龜
<pb:KR4c0028_WYG_009-11b>
齡東陽金華人父逰朝清真好道著南華象罔¶説十巻
又著冲虚曰馬非馬證八巻代莫知之母留¶氏夢楓生
腹上因而誕焉年十六逰太學以明第擢¶第獻策肅宗
深䝉賞重令翰林待詔授左金吾衛録¶事參軍仍改名
志和字子同尋復貶南浦尉經量移<md:KR4c0028_SBCK_009-10a>¶不願之任得還本
貫既而親喪無復宦情遂扁舟垂¶綸浮三江泛五湖自
謂烟波釣徒著十二卷凡三萬¶言號𤣥真子遂以稱焉
客或以其文論道縱横謂之¶造化鼓吹京兆韋詣為作
<pb:KR4c0028_WYG_009-12a>
内解𤣥真又述太易十五¶巻凡二百六十有五卦以有
無為宗觀者以為碧虚¶金骨兄浦陽尉鶴齡亦有文學
恐𤣥真浪跡不還乃¶於㑹稽東郭買地結茅齋以居之
閉竹門十年不出¶吏人嘗呼為掏河夫執畚就役曾無
忤色又欲以大¶布為褐裘復徐氏聞之手為織纊一製
十年方暑不¶解所居草堂椽柱皮節皆存而無斤斧之
跡文士効<md:KR4c0028_SBCK_009-10b>¶柏梁體作歌者十餘人浙江東觀察使御史
大夫陳¶公少逰聞而謁之坐必終日因表其所居曰𤣥
<pb:KR4c0028_WYG_009-12b>
真坊¶又以門巷湫隘出錢買地以立閈閎旌曰迴軒巷
仍¶命評事劉太真為叙因賦柏梁之什文士詩以美之¶
者十五人既門隔流水十年無橋陳公遂為剏造行¶者
謂之大夫橋遂作告大夫橋文以謝之常以豹皮¶為度
騣皮為屩隠素木几酌班螺杯鳴榔杖拏隨意¶取適垂
釣去餌不在得魚肅宗嘗錫奴婢各一𤣥真¶配為夫妻
名夫曰漁僮妻曰樵青人問其故魚僮使¶捧釣收綸蘆
中鼓枻樵青使蘓蘭薪桂竹裏煎茶竟<md:KR4c0028_SBCK_009-11a>¶陵子陸羽校書
<pb:KR4c0028_WYG_009-13a>
郎裴修嘗謂問有何人往來答曰太¶虚作室而共居夜
月為燈以同照與四海諸公未嘗¶離别有何往來性好
畫山水皆因酒酣乘興擊鼓吹¶笛或閉目或背面舞筆
飛墨應節而成大厯九年秋¶八月訊真卿于湖州前御
史李㠋以縑帳請焉或揮¶灑横抪(音/布)而纎纊霏拂亂槍
而攅毫雷馳須臾之間¶千變萬化蓬壺髣髴而隠見天
水微茫而昭合觀者¶如堵轟然愕貽在坐六十餘人𤣥
真命各言爵里紀¶年名字第行于其下作兩句題目命
<pb:KR4c0028_WYG_009-13b>
酒以蕉葉書之¶授翰立成潛皆屬對舉席駭歎竟陵子
因命畫工圖<md:KR4c0028_SBCK_009-11b>¶而次焉真卿以舴艋既敝請命更之答曰
儻恵漁舟¶願以為浮家泛宅沿泝江湖之上往來苕霅
之間野¶夫之幸矣其詼諧辯㨗皆此類也然立性孤峻
不可¶得而親踈率誠澹然人莫窺其喜愠視軒裳如草
芥¶屏嗜欲若泥沙希跡乎道丈夫同符乎古作者莫可¶
測也忽焉去我思徳兹深曷以寘懐寄諸他山之石¶銘
曰
<pb:KR4c0028_WYG_009-14a>
邈𤣥真超隠淪齊得喪甘賤貧泛湖海同光塵宅漁¶舟
垂釣綸輔明主斯若人豈烟波終此身¶
　　茅山𤣥靖先生廣陵李君碑銘<md:KR4c0028_SBCK_009-12a>¶先生姓李氏諱含光廣陵江都人本名𢎞以孝敬皇¶帝
廟諱改焉二十一代祖宏江夏太守避王莽徙居¶晉陵
遂為郡人高祖文嶷陳桂陽王國侍郎曾祖榮¶皇朝雷
州司馬祖師龕隠居以求其志徙于江都父¶孝感博學
好古雅修彭&KR0360;之道與天台司馬鍊師子¶微為方外之
<pb:KR4c0028_WYG_009-14b>
交尤以篤慎著于州里考行議謚曰正¶隠先生母瑯琊
王氏賢明有徳行先生孩提則有殊¶異晬日獨取孝經
如捧讀焉羈丱好静處誦習墳典¶年十八志求道妙遂
師事同邑李先生遊藝數年神¶龍初以清行度為道士
居龍興觀尤精老莊周易之<md:KR4c0028_SBCK_009-12b>¶深趣執喪過哀口不甞甘
㫖之味食唯穬麥而已封¶植膳羞皆經其手號毁骨立
親族莫不傷之開元十¶七年從司馬鍊師於王屋山傳
授大法靈文金記一¶覽無遺綜核古今該明奥㫖𤣥宗
<pb:KR4c0028_WYG_009-15a>
知先生徧得子微¶之道乃詔先生居王屋山陽臺觀以
繼之嵗餘請居¶茅山纂修經法頻徴皆謝病不出天寳
四載冬乃命¶中官齎璽書徵之既至延入禁中每欲諮
稟必先齋¶沐他日請傳道法先生辭以足疾不任科儀
者數焉¶𤣥宗知不可强而止先生嘗以茅山靈跡剪焉
將墮¶真經秘籙亦多散落請歸修葺乃特詔於楊許舊
居<md:KR4c0028_SBCK_009-13a>¶紫陽以宅之仍賜絹二百疋法衣兩副香爐一具御¶
製詩及序以餞之又禁於山側採捕漁獵食葷血者¶不
<pb:KR4c0028_WYG_009-15b>
得輙入公私祈禱咸絶牲牢先生以六載秋到山¶是嵗
詔書三至渥澤頻繁輝映崕谷初山中有上清¶真人許
長史楊君陶隠居自寫經法歴代傳寳時遭¶喪亂散逸
無遺先生奉詔捜求悉備其跡而進上之¶先時𤣥宗將
求大法請先生為師先生竟執謙冲辭¶疾而退洎七載
春𤣥宗又欲受三洞真經以其年春¶之三月中官齎璽
書云其月十八日尅授經誥是日¶於大同殿潔修其事
遂遙請先生為𤣥師并賜衣一<md:KR4c0028_SBCK_009-13b>¶襲以伸師資之禮因以
<pb:KR4c0028_WYG_009-16a>
𤣥靖為先生之嘉號焉仍詔¶刻石於華陽洞宫以誌之
是嵗夏五月隠居先生合¶丹之所有芝草八十一莖散
生於松石之間詔俾先¶生與中官啓告靈仙緘封表進
夏又詔以紫陽觀側¶近二百戸太平崇元兩觀各一百
户並蠲其官徭以¶供香火秋七月又徴先生既至請居
道觀以養疾九¶載春辭歸舊山其年夏六月前生靈芝
之所又產三¶百餘莖煌煌秀異人所莫覩先生又圖而
奏之是嵗¶冬又徴先生於紫庭别院館之十載秋先生
<pb:KR4c0028_WYG_009-16b>
又懇辭¶告老御製序詩以餞之十有一載先生奉詔與
門人<md:KR4c0028_SBCK_009-14a>¶韋景昭等於紫陽之東鬱岡山别建齋院立心誠
肅¶是夜仙壇林間遍生甘露因以上聞特詔嘉異初隠¶
居先生以三洞真法傳昇𤣥先生昇𤣥付體𤣥先生¶體
𤣥付正一先生正一付先生自先生距於隠居凡¶五葉
矣皆總集妙門大正真法所以茅山為天下道¶學之所
宗矣於戲是非可齊也我物均焉生死可忘¶也覺夢同
焉如出可域心於變化之際哉先生以大¶厯已酉嵗冬
<pb:KR4c0028_WYG_009-17a>
十一月十有四日遁化於茅山紫陽之¶别院春秋八十
有七其年十二月八日門人赴喪而¶至者凡數千人號
奉冠舃遷窆于雷平山之西陲遺<md:KR4c0028_SBCK_009-14b>¶命以松棺竹杖木几
水瓶香奩香爐置於藏門内弟¶子等仰奉嘉猷克遵儉
徳先生識真氣淳業行髙古道¶窮性情之本學冠天人之
際所以優㳺句曲鬱為王¶者之師出入明庭特寵肩輿
之貴是知順風而問昔¶稱於黄帝望山而請今見於𤣥
宗矣又博覽羣言長¶於著撰嘗以本草之書精明藥物
<pb:KR4c0028_WYG_009-17b>
事闗性命難用因¶循著音義兩巻又以老莊周易為潔
静之書著學記¶義略各三篇内學記二篇以續仙家之
遺事皆名實¶無違詞㫖該博初先生幼年頗工篆籀而
𨽻書尤妙¶或賞之云賢於其父因投筆不書𤣥宗詔山
人王旼<md:KR4c0028_SBCK_009-15a>¶强請先生楷書上經一十三紙以補楊許之闕
先生¶能於陰陽數術之道而不以藝業為能極於轉鍊
服¶食之事而不以夀養為極但㝠懐素朴妙味𤣥津非¶
夫博大之至人孰能盡於此真卿乾元二年以昇州¶刺
<pb:KR4c0028_WYG_009-18a>
史充浙江西節度欽承至徳結慕𤣥微遂專使致¶書於
茅山以抒誠懇先生特令韋鍊師景昭復書於¶真卿恩
眷綢繆足勵超然之至然可師可仰望紫府¶而非遙王
事不遑寄白雲而悠逺洎大厯六年真卿¶罷刺臨川旋
舟建鄴將宅心小嶺長庇高蹤而轉刺¶吳興事乖夙願
徘徊郡邑空懐尊道之心瞻望林巒<md:KR4c0028_SBCK_009-15b>¶永貞借山之記而
景昭洎郭閎等以先生茂烈芳猷¶願銘金石乃邀道士
劉明素來託斯文真卿與先生¶門人中林子殷淑遺名
<pb:KR4c0028_WYG_009-18b>
子韋渠牟嘗接采真之逰緒¶聞含一之徳敢强名於巷
黨曷足辨於鴻䝉其詞曰¶
抱一混茫人之紀綱先生以之氣王神强乃啓𤣥㫖¶𤣥
門以彰乃為帝師帝道惟康甘露呈瑞靈芝効祥¶上士
云感高風再揚鶴返仙廟雲辭帝鄉退歸而老¶妙識行
藏徳本無累道心有常寔曰形解孰云坐亡¶代石表墓
勒銘傳芳谷變陵遷厥跡彌光¶
　顔魯公集巻九¶
<md:KR4c0028_SBCK_010-1a>¶
<pb:KR4c0028_WYG_010-1a>
欽定四庫全書
　顏魯公集巻十¶
　　　　　　　　　　　唐　顏真卿　撰
