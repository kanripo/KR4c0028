# -*- mode: mandoku-view -*-
#+TITLE: 顏魯公集
#+DATE: 2015-09-23 10:17:56
#+PROPERTY: JUAN 8

¶
　　朝議大夫贈梁州都督上柱國徐府君神道¶碑銘¶
自古遭盛名而功不立都卿相而名不稱者葢有之¶矣
其或荷丕構而繼志不忘在下位而能伸其道克¶揚前
烈以承後昆其唯徐君乎君諱秀東海郯人也¶其先出
<pb:KR4c0028_WYG_008-1b>
於伯益實掌舜虞裔孫偃王躬行仁義遂因¶國命氏焉
厥後樂以文侍金門稺以禮優塵榻仙人<md:KR4c0028_SBCK_008-1b>¶寄傲于賢聖
偉長首冠於應劉英達相仍有自來矣¶宋有中書侍郎
逵之司空羨之兄秘書監欽之欽之¶子尚書僕射中書
令湛之湛之生黄門侍郎聿之聿¶之生齊太尉孝嗣孝
嗣生梁侍中緄緄生陳五兵尚¶書君敕君敕生丹陽尹
温自司空已還四為上公五¶降帝女尹生隋民部侍郎
唐贈祕書監諱恕監生金¶紫光禄大夫右散騎常侍兼
<pb:KR4c0028_WYG_008-2a>
禮部尚書諱筠尚書生¶庫部郎中萬年令太子詹事諱
昕皆以盛徳濟美垂¶於世家君即詹事第三子也幼而
聰悟篤學能屬文¶事繼親以孝稱十餘嵗時父友鳯閣
侍郎姚元崇示<md:KR4c0028_SBCK_008-2a>¶君五百字詩一覽便誦姚公奇之因謂
納言狄公曰¶徐子珠華玉潔(闕二/字)後但不知命何如耳
年十五為¶崇文生應舉考功員外郎沈倫期再試東堂
壁畫賦¶公援翰立成沈公駭異之遂擢高第調補幽都
縣尉¶充相國尚書趙彦昭朔方節度判官以事去職又
<pb:KR4c0028_WYG_008-2b>
歴¶蔡州參軍為御史宋遥闗内覆囚判官公鋭精鞠訊¶
多所全活宋公以為言公正色謂之曰僕從祖父司¶刑
卿天授中詳理寃獄振雪者七十餘家今子孫猶¶困於
襄陵豈忍以束濕之事以自便也因頓首請去¶宋謝而
留之無何或訟寃於執事者召公問狀則他<md:KR4c0028_SBCK_008-2b>¶判官之為
也宋欲别白旌公公曰僕雖不材豈可藉¶人之過以為
已功乎論者休之户部侍郎徐知仁請¶為招慰南蠻判
官奏課居最轉瀛州司法參軍侍御¶史趙頥貞辟宣慰
<pb:KR4c0028_WYG_008-3a>
判官歴湖州徳清長城潤州丹陽¶三縣令天寳二載春
二月加朝散大夫敇攝新安郡¶别駕採訪使齊澣梁昇
卿並奏為判官六載秋七月¶拜臨淮郡長史加朝請大
夫九載夏四月除濟南郡¶司馬加朝議大夫十二載春
三月拜信都郡長史不¶幸感疾天寳十三載秋七月九
日終於郡之官舍春¶秋七十公先世塋壠宅於京師少
陵原詹事府君巡<md:KR4c0028_SBCK_008-3a>¶按河南薨於洛汭因𦵏於緱氏縣西
南大冦原公啓¶手足也顧命其子今侍御史縯曰吾家
<pb:KR4c0028_WYG_008-3b>
代儉約不欲¶華衆歸全之後其以布車一乗䖍祔先塋
縯泣而奉¶之及其𦵏也塋小無便地於次東馬鞍山下
得紫龍¶飲乳岡之原龜筮從也夫人南陽縣君樊氏戸
部尚¶書子葢之曾孫袁州刺史文器之孫廬江太守季
節¶之女仁孝柔明閑於禮度左右圖史雅善琴碁中外¶
孤弱躬自收視俾夫逺近咸懐安之春秋六十有八¶棄
堂帳于相州之安陽天寳十五載秋八月十有四¶日爰
遵周公之典而合祔焉禮也廣徳二年春二月<md:KR4c0028_SBCK_008-3b>¶皇帝有
<pb:KR4c0028_WYG_008-4a>
事于南郊追贈君都督梁州諸軍事梁州刺¶史夫人南
陽郡太君葢以縯簮白筆於赤墀董財賦¶於巴漢是用
有永錫之寵紆襃崇之命哀榮之盛不¶其至矣君凡四
為綱佐六奉使軒所至之邦必聞異¶績舉天下之政事
莫不咨折中焉(闕二/字)清貧室無長¶物孤煢叢萃皆仰於
君既嬰沈痼之疾綿歴三載縯¶請就上國之醫庶其逢
吉君曰闔門之資者寸禄也¶(闕三/字)命也吾不以一身易
百口竟不從而殁識者¶哀之或謂君曰吾奉養嫠姊用
<pb:KR4c0028_WYG_008-4b>
度萬錢(闕一/字)粻諸姑縑¶纔五兩姑見(闕三/字)君笑而不答
退謂縯曰吾見其<md:KR4c0028_SBCK_008-4a>¶撫孤不見其怨徳教義之士有以見
其用心也君怡¶淡寡欲雅好攝生在新安或指靈叟於
(闕一/字)君齋心四¶日罙入其阻而後覿之訊其來由陳思
王東閣祭酒¶蔣覬也説魏時事歴歴可聽君稽首而蘄
之叟曰從¶我乎必可度世君以王事靡盬退而辭焉比
迴顧則¶為茅草矣初君上計濟南展羣祖之墓松檟森
然徽¶猷莫紀留居論譔以日(闕一/字)成先徳之不忘
<pb:KR4c0028_WYG_008-5a>
(闕三/字)繄¶是舉也嗚呼君體聰頴之上姿恬曠之夷度寛
明足¶以濟衆和義足以長人口絶莠言目無還視立身
先¶張仲之志與朋服子路之言内行可以質神明清規<md:KR4c0028_SBCK_008-4b>¶可以勵風俗宜克享胡耉荷天之龍光輔乎漢之得¶人
高視乎周之列位而道之將䘮命不偶時屈輿驥¶於身
前(闕四/字)殁後吁足嘆也春秋貴九世卿族¶漢史稱七葉
珥貂陪臣于下士(闕二/字)絶屬於天潢戚¶里豈比夫登台
者四世尚主者五人焜燿於數朝之¶間蟬聨於百代之
<pb:KR4c0028_WYG_008-5b>
下可同年而語矣縯懿文懋學峻¶節清標天寳末陷居
賊中為偽命連辟辭疾不起謀¶使家人與本朝通計為
部曲所發遂遭禁詰一日之¶中議刑者數焉俄而官軍
大至賊黨奔北由是獲免¶乾元中奉使巴渝屬段子璋
構逆流輩十人皆被屠<md:KR4c0028_SBCK_008-5a>¶害以縯高名欲留同惡期之以
死承劍不回(闕一/字)諸道¶徴求之不堪命縯至之邦必荷
仁信如期而畢則¶(闕三/字)將崇必復之矣寧止當朝之望
俾銘功伐敢墜¶斯文其辭曰
<pb:KR4c0028_WYG_008-6a>
益為帝虞偃不異途世表東海其惟徐乎或文
或武¶或哲或儒休美後昆厥徳不孤猗𨚗都督克懋逺
圖¶邦國四佐輶軒六徂樹聲長世與道為徒爰覿幽¶(闕/一)
(字/)無寧集枯(闕六/字)何(闕一/字)仁義都盡彭殤曷殊¶所嗟人
紀莫展嘉謨馬鞍山北龍乳岡隅於焉崇祔¶先志靡渝
豐碑崔嵬宰樹縈紆(闕六/字)沾濡<md:KR4c0028_SBCK_008-5b>¶　　京兆尹御史中丞梓遂杭三州刺史劍南東¶川節
　　度使杜公神道碑銘
<pb:KR4c0028_WYG_008-6b>
征鎮四出鑿門之寄崇邦畿千里内史之官㝡非夫¶任
均周召名軼趙張則何以展心膂之謀光缿筩之¶製者
矣公諱濟字應物京兆杜陵人晉征南大將軍¶當陽侯
元凱十四代孫周禮部侍郎殿内監(闕一/字)棠公¶懿之來
孫隋符璽郎乾祐之𤣥孫皇度支員外主客¶郎中續之
曽孫朝散大夫明堂丞贈潤州刺史讓之¶孫高陵令贈
太子少保惠之第三子也器識通簡履¶懷坦易以文飾
吏用晦而明逗機而舉無遺諝涖事<md:KR4c0028_SBCK_008-6a>¶而照有餘地早嵗
<pb:KR4c0028_WYG_008-7a>
以寢郎從調書判超等為李吏部¶彭年所賞補梁州南
鄭主簿州主司馬垂為山南西¶道採訪使引在幕下俄
丁内艱終制轉許州長社尉¶陽光翽都督隴西奏公為
法曹皇甫侁採訪江西奏¶公為推官授大理司直攝殿
中侍御史賜緋魚袋除¶正除殿中俄宰郿縣相國李峴
尹京兆奏公為渭南¶尉僕射裴冕為劍南奏公為成都
令遷綿州刺史賜¶紫金魚袋屬徐知道作亂使禆將曹
懐信招公公執¶以歸朝除户部郎中加朝散大夫廣徳
<pb:KR4c0028_WYG_008-7b>
中檢校駕部¶郎中上柱國公善與人交於嚴武情均莫
逆武再充<md:KR4c0028_SBCK_008-6b>¶劍南節度為武行軍司馬郭英義之代武也
矯宣恩¶命毁𤣥宗宫為節度使宅公驚其異謀移疾不
視事¶今司空冀國公崔寧既誅英義請知使事公堅卧
不¶起仍俾通泉令今前殿中侍御史韋都賔密使家僮¶
潜表事實大厯初杜鴻漸分蜀為東西川公為副元¶帥
判官知東川節度拜大中大夫綿劍梓遂渝合龍¶普等
州都防禦使梓州刺史兼御史中丞公以威信¶馭戎寛
<pb:KR4c0028_WYG_008-8a>
明莅俗克念八州之地(闕一/字)靖兩川之人朝廷¶嘉之尋
拜東川節度使俄而移軍復為遂州都督徴¶拜給事中
間嵗拜京兆少尹明日遷京兆尹出為杭<md:KR4c0028_SBCK_008-7a>¶州刺史不逾
周嵗風化大行不幸感疾又聞代到請¶尋醫于晉陵以
大厯十二年嵗次丁已秋七月二日¶辛亥薨於常州之
别館春秋五十有八夫人京兆韋¶氏曰平仲房州刺史
景駿之孫禮部尚書瑯琊王邱¶之外孫太子中舍迪之
第三女也精識高明正家柔¶克移天有幹夫之蠱宜室
<pb:KR4c0028_WYG_008-8b>
多綏族之仁六姻稱其壼¶則四徳被於彤管生三子四
女而公即世夫人晝哭¶茹毒星言割哀留子壻袐書省
校書郎范陽盧少康¶臮二子匡陟緝寧家殘獨與子肅
匍匐萬里以祗䕶¶喪櫬冬十一月至上都二十四日壬
申䖍窆公于萬<md:KR4c0028_SBCK_008-7b>¶年縣洪原鄉之少陵原祔先塋也仍自
為祭文以杼¶意其略曰周旋吳蜀備歴艱危不陷冦難
賴君携持¶一朝孤立更復何依魚失水而鱗悴樹無根
而葉萎¶詞理清婉才情懇到聞者傷愍焉於戲公以傑
<pb:KR4c0028_WYG_008-9a>
俊之¶材當艱虞之際伸其智略宣力盛時頡頏鴛鷺之
間¶總統龍犀之節旋登𤨏闥驟陟尹畿方當焜燿高衢¶
升凌台序而一麾出守鎩翮江臯竟吉往而凶歸齎¶此
志而殁地吾道&KR0579;矣真卿何幸得忝維私未終倚¶玉之
歡遽切據梧之恨吁足痛也銘曰¶
杜侯峩峩令聞猗那其用於世為猷匪他理稱易簡<md:KR4c0028_SBCK_008-8a>¶政
絶煩苛州縣發跡雲霄切摩化存江滸威肅岷嶓¶巴蜀
靖謐精誠孔多𤨏闈久拜亞尹遄過始陟京兆¶旋移浙
<pb:KR4c0028_WYG_008-9b>
河云如不弔遘此凶瘥哲婦哭晝獲喪崩波¶祔于先壟
映蔚條柯曷用表徳勒銘墳阿¶
　
　
　
　
　
　顔魯公集巻八<md:KR4c0028_SBCK_008-8b>¶<md:KR4c0028_SBCK_009-1a>¶
<pb:KR4c0028_WYG_009-1a>
欽定四庫全書
　顔魯公集巻九¶
　　　　　　　　　　唐　顔真卿　撰¶
　碑
