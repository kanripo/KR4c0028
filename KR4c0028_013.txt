# -*- mode: mandoku-view -*-
#+TITLE: 顏魯公集
#+DATE: 2015-09-23 10:17:56
#+PROPERTY: JUAN 13

¶
　　東方先生畫贊碑隂記¶
東方先生畫贊者晉散騎常侍夏侯湛之所作也湛¶字
孝若父莊為樂陵太守因來覲省遂作斯文贊云¶大夫
諱朔字曼倩平原猒次人魏建安中分猒次為¶樂陵郡
<pb:KR4c0028_WYG_013-1b>
又為郡人焉猒次今移屬樂安郡東去祠廟¶二百里故
猒次城今在平原郡安徳縣東北二十二¶里廟西南一
里先生形像今則揑素為之并二細君<md:KR4c0028_SBCK_013-1b>¶侍焉郡嘗為徳
州其贊開元八年刺史韓公思復刻¶于石碑真卿去嵗
拜此郡屬殿中侍御史平公列監¶察御史閻公寛李公
史魚右金吾胄曹公謇咸以河¶北採訪使東平王判官
巡巡按押至真卿候于境上¶而先生祠廟不逺道周亟
與數公暨家兄淄州司馬¶曜卿長史前洛陽蕭晉用前
<pb:KR4c0028_WYG_013-2a>
醴泉尉李伯魚徴君左¶驍衛兵曹張璲麟遊尉韋宅相
朝城主簿韋夏有司¶經正字畢燿族弟渾前叅軍鄭悟
初同兹謁拜退而¶遊于中唐則韓之刻石存焉僉嘆其
文字纎靡駁癬¶生金四十年間巳不可識真卿於是勒
諸他山之石<md:KR4c0028_SBCK_013-2a>¶葢取其字大可久不復課其工拙故援翰
而不辭焉¶至若先生事跡則載在太史公書漢書風俗
通武帝¶内傳十洲記列仙神仙髙士傳此不復紀焉有
唐天¶寶十三載季冬辛卯朔建
<pb:KR4c0028_WYG_013-2b>
　　鮮于氏離堆記¶
閬州之東百餘里有縣曰新政新政之南數千步有¶山
曰離堆斗入嘉陵江直上數百尺形勝縮矗欹壁¶峻肅
上崢嶸而下迴洑不與衆山相連屬是之謂離¶堆東面
有石堂焉即故京兆尹鮮于君之所開鑿也¶堂有室廣
輪袤丈蕭豁洞敞虛聞江聲徹見人羣象<md:KR4c0028_SBCK_013-2b>¶人村川垻若
指諸掌堂北磐石之上有九曲流杯池¶焉懸源螭腹蹙
噴鶴咮釃渠股引迾坐環溜若有良¶朋以傾醇酎堂南
<pb:KR4c0028_WYG_013-3a>
有茅齋焉遊於斯息於斯聚賓友¶於斯虚而來者實而
歸其齋壁間有詩焉皆君舅著¶作郎嚴從君甥殿中侍
御史嚴侁之等美君考槃之¶所作也其右有小石廅焉
亦可䕃而踆據矣其松竹¶桂栢冬青雜樹皆徙他山而
栽蒔焉其上方有男宫¶觀焉署之曰景福君弟京兆尹
叔明至徳一年十月¶嘗在尚書司勲員外郎之所奉置
也君諱向字仲通¶以字行漁陽人卓爾堅忮毅然抗直
易有之曰篤實<md:KR4c0028_SBCK_013-3a>¶輝光書不云乎沈潛剛克君自髙曾巳
<pb:KR4c0028_WYG_013-3b>
降世以財雄¶招徠賢豪施舍不倦至君繼序其流益光
弱冠以任¶俠自喜尚未知名乃慷慨發憤於焉卜築養
䝉學文¶忘寢與食不四三載展也大成著作竒之朂以
賓薦¶無何以進士髙第驟登臺省天寶九載以益州大
都¶督府長史兼御史中丞持節劔南節度副大使知節¶
度事劔南山南西道採訪處置使入為司農少卿遂¶作
京兆尹以忤楊國忠貶邵陽郡司馬十有二載秋¶八月
除漢陽郡太守冬十有一月終於所任官舍悲¶夫雄圖
<pb:KR4c0028_WYG_013-4a>
未伸志業巳空塟于縣北表附先塋禮也君<md:KR4c0028_SBCK_013-3b>¶之薨也冢
子光禄寺丞昱匍匐迎喪星言泣血自沔¶泝峽湍險萬
重肩槁足跼板笭引舳凡今㡬年皸瘃¶在目因心則至
豈無僮僕洎昱之季曰尚書都官員¶外郎炅克篤前烈
永言孝思懇懇一志反塟于兹行¶道之人孰不跋而真
卿猶子曰紘從父兄故偃師丞¶春卿之子也嘗尉閬中
君故舊不遺與之有忘年之¶契叔明昱炅亦篤世親之
歡真卿因之又忝憲司之¶寮亟與濟南蹇昻奉以周旋
<pb:KR4c0028_WYG_013-4b>
益著通家之好君兄允¶南以司膳司封二郎中弟允臧
以三院御史偕與叔¶明首末聨事我是用飽君之故乾
元改號上元之嵗<md:KR4c0028_SBCK_013-4a>¶秋八月哉生魄猥自刑部侍郎以言
事忤㫖聖恩全¶宥貶貳于蓬州沿嘉陵而路出新政適
㑹昱以成都¶兵曹取急歸覲遭我乎貴州之朝留遊締
歡信宿陘¶峴感今懷昔遂援翰而志之叔明時刺商州
炅又申¶掾京兆不同躋陟有限如何帝唐龍集後壬寅
仲夏¶巳卯朔十五日甲午刻于門序之左右
<pb:KR4c0028_WYG_013-5a>
　　撫州寶應寺律藏院戒壇記¶
如來以身口意三業難調伏也淨尸羅以息其内行¶住
坐卧四威儀攝善心也明布薩以昭其外故曰波¶羅提
木义是汝之師則憍陳如之善來迦葉波之尚<md:KR4c0028_SBCK_013-4b>¶法諸聲
聞三歸約衆十四年以八敬度尼羯磨相承¶其致一也
至漢靈帝建寧元年有北天竺五喪門支¶法領等始於
長安譯出四分戒本兼羯磨與大僧受¶戒至曹魏有天
竺十尼自逺而來為尼受其後秦姚¶萇𢎞始十一年有
<pb:KR4c0028_WYG_013-5b>
&KR0394;僧佛他耶舍譯出四分律本而¶闗内先行僧祗江南
盛行十誦至魏法聰律師始闡¶四分之宗聰傳道覆覆
傳慧光光傳雲輝願願傳理¶隠樂洪雲雲傳遵遵傳智首
首傳道宣宣傳洪洪傳¶法勵勵傳滿意意傳法成成傳
大亮道賓亮亮傳雲¶一賓岸超恵澄澄傳慧欽此皆口
相授受臻于壼奥<md:KR4c0028_SBCK_013-5a>¶欽俗姓徐洪州建昌人盖漢孺子之
後也二十二尋¶師于臨川楮山後五嵗削髪𨽻于髙安
龍崗寺遂受¶戒有唐義淨則譯經上足曰洪州之靈傑
<pb:KR4c0028_WYG_013-6a>
其秉宣羯¶磨者曰兩京滌法(舊集與文粹同石本作兩/京清滌使法下文斷缺當)
(考/)鋭欽¶智度冲深神用髙爽行無權實身絶開遮闡律
藏而¶日月光明騁辯才而龍象蹴蹈江嶺之外凜然風
生¶開元末北遊京充福先大徳常誦大湼槃經而講之¶
兼明俱舍論維摩金剛經每登講座其下日有二三¶千
人由是名動輦轂屬禄山作亂杖錫南歸居于西¶山洪
井雙嶺之間慕髙僧觀顯之遺蹤於寺北剏置<md:KR4c0028_SBCK_013-5b>¶蘭若山
泉之美頗極幽絶欽雖堅持律儀而志在𢎞¶濟好讀周
<pb:KR4c0028_WYG_013-6b>
易左傳下筆成章著律儀輔演十巻嘗撰¶本州龍興寺
戒壇碑頗見稱於作者三年真卿忝刺¶撫州東南四里
有宋侍中臨川内史謝靈運翻大湼¶槃經古臺階扄儼
然軒構摧圯有髙行頭陀僧智清¶者首事修葺安居住
持明年秋七月真卿績秩將滿¶有觀察使尚書御史大
夫趙國魏公願以我皇帝降¶誕之成奏為寶應寺仍請
山林髙行僧三七人冬十¶月二十三日聖恩允許於是
鼎新輪奐其興也勃焉¶仍請止觀大師法源法泉襄陽
<pb:KR4c0028_WYG_013-7a>
乘覺清源善𢎞羅浮<md:KR4c0028_SBCK_013-6a>¶圓覺佛跡十喻餘杭慧逹洎當州
海通海岸等同住¶薫修以資景福僉以為學徒雖増毗
尼未立明年三¶月乃請欽登壇而董振鐸焉仍俾龍崗
道幹天台法¶裔招提智融白馬法𦙍衡岳正覺同徳義
盈香城藏¶選龍興藏志開元明徹等同秉法事於是逺
近駿奔¶道塲側塞聖像放光而龍王不雨者四旬僧尼
等三¶百五十七人而文士正議大夫前衞尉少卿張延
臯¶脫俗歸真其名曰壞綱為稱首焉又欽比年已年為
<pb:KR4c0028_WYG_013-7b>
受具者凡一萬餘人江嶺湖海之間幅員千餘里像¶法
於變此皆欽敎道之力焉臨川在嶺隅未嘗𢎞律<md:KR4c0028_SBCK_013-6b>¶於是
二衆三百餘人謂法裔敷演而依止之後有上¶都資聖
寺髙德曰還本律主偉兹能深辨嗟嘆而賛¶美之請於
寺東南置普通無礙禪院院内立鎮國觀¶音道塲請善
𢎞居之以開悟心要雲一上足曰智融¶精持本事如㑹
尊衆乃命智光等於普通道塲東置¶律藏院剏立戒壇
以佇欽公之來儀且施肇紀之不¶朽經營未幾壇殿鬱
<pb:KR4c0028_WYG_013-8a>
興庶乎渡海浮囊分毫絶羅刹¶之請嚴身瓔珞照耀有
摩尼之光則入佛位而披伽¶梨者名香普薫神足無極
其可勝紀而蕪絶乎有唐¶大歴辛亥嵗春三月行撫州
刺史魯郡開國公顔真<md:KR4c0028_SBCK_013-7a>¶卿書而誌之¶
　　撫州南城縣麻姑山仙壇記¶
麻姑者葛稚川神仙傳云王逺字方平欲東之括蒼¶山
過吳蔡經家教其尸觧如蟬蛻也經去十餘年忽¶還語
家言七月七日王君當來過到期日方平乗羽¶車駕五
<pb:KR4c0028_WYG_013-8b>
龍各異色旌旗導從威儀赫奕如大將也既¶至坐須臾
引見經父兄因遣人與麻姑相聞亦莫知¶麻姑是何神
也言王方平敬報久不行民間今來在¶此想麻姑能蹔
來有頃信還但聞其語不見所使人¶曰麻姑再拜不見
忽已五百餘年尊卑有序修敬無<md:KR4c0028_SBCK_013-7b>¶階思念久煩信承在
彼登山顛倒而先被記當按行¶蓬萊今便蹔往如是便
還還即親觀願不即去如此¶兩時間麻姑來來時不先
聞人馬聲既至從官當半¶於方平也麻姑至蔡經亦舉
<pb:KR4c0028_WYG_013-9a>
家見之是好女子年十¶八九許頂中作髻餘髪垂之至
要其衣有文章而非¶錦綺光彩耀日不可名字皆世所
無有也得見方平¶方平為起立坐定各進行厨金盤玉
杯無限美膳多¶是諸華而香氣達於内外擗麟脯行之
麻姑自言接¶侍以來見東海三為桑田向間蓬萊水乃
淺於往者¶㑹時略半也豈將復還為陸陵乎方平笑曰
聖人皆<md:KR4c0028_SBCK_013-8a>¶言海中行復揚塵也麻姑欲見蔡經母及婦經
弟婦¶新産數十日麻姑望見之已知曰噫且止勿前即
<pb:KR4c0028_WYG_013-9b>
求¶少許米便以擲之墮地即成丹砂方平笑曰姑故年¶
少吾了不喜復作此曹狡獪變化也麻姑手似鳥爪¶蔡
經心中念言背癢時得此爪以爬背乃佳也方平¶即知
經心中所言乃使人牽經鞭之曰麻姑者神人¶汝何思
其爪可以爬背邪見鞭著經背亦不見有人¶持鞭者方
平告經曰吾鞭不可妄得也大歴三年真¶卿刺撫州按
圖經南城縣有麻姑山頂有古壇相傳¶云麻姑於此得
道壇東南有池中有紅蓮近忽變碧<md:KR4c0028_SBCK_013-8b>¶今又白矣池北下
<pb:KR4c0028_WYG_013-10a>
壇傍有杉松皆偃葢時聞步虚鐘¶磬之音東南有瀑布
淙下三百餘尺東北有石崇觀¶髙石中猶有螺蚌殻或
以為桑田所變西北有麻源¶謝靈運詩題入華子岡是
麻源苐三谷恐其處也源¶口有神祈雨驟應開元中道
士鄧紫陽於此習道䝉¶召入大同殿修功徳二十七年
忽見虎駕龍車二人¶執節在庭中顧謂其友竹務猷曰
此迎我也可為吾¶發願欲歸塟本山仍請立廟於壇側𤣥
宗從之天寶¶四載投龍於瀑布石池中有黄龍見𤣥宗感
<pb:KR4c0028_WYG_013-10b>
焉乃命¶修僊宇真儀侍從雲鶴之類於戲自麻姑發
迹於<md:KR4c0028_SBCK_013-9a>¶兹嶺南真遺壇於龜原花姑表異於井山今女道
士¶黎瓊仙年八十而容色益少僧妙行夢瓊仙而飡花¶
絶粒紫陽姪男曰徳誠繼修香火弟子譚仙巖法籙¶尊
嚴而史𤣥洞左通𤣥鄒欝華皆清虛服道非夫地¶氣殊
異江山炳靈則曷由纂懿流光若斯之盛者矣¶真卿幸
承餘烈敢刻金石而志之時則六年夏四月¶也¶
　　梁吳興太守柳惲西亭記
<pb:KR4c0028_WYG_013-11a>
湖洲烏程縣南水亭即梁吳興太守柳惲之西亭也¶繚
以逺峯浮於清流包括氣象之妙實資遊宴之美<md:KR4c0028_SBCK_013-9b>¶觀夫
構宏材披廣榭豁達其外睽罛其中雲軒水閣¶當亭無
暑信為仁智之所創制原乎其始則柳吳興¶惲西亭之
舊所焉世増崇之不易其地按吳均入東¶記云惲為郡
起西亭毗山二亭悉有詩今處士陸羽¶圖記云西亭城
西南二里烏程縣南六十步跨苕溪¶為之昔柳惲文暢
再典呉興以天監十六年正月所¶起以其在呉興郡理
<pb:KR4c0028_WYG_013-11b>
西故名焉文暢嘗與郡主簿吳¶均同賦西亭五韻之作
由是此亭勝事彌著間嵗頗¶為州僚處而有之日月滋
深室宇將壞而文人嘉客¶不得極情于兹憤憤悱悱者
久矣邑宰李清請而修<md:KR4c0028_SBCK_013-10a>¶之以攄衆君子之意役不煩費
財有羡餘人莫之知¶而斯美具也清皇家子名公之𦙍
忠肅明懿以將其¶身清蕳仁恵以成其政絃歌二嵗而
流庸復者六百¶餘室廢田墾者三百頃浮客臻輳迨乎
二千種桑畜¶養盆於數萬官路有刻石之堠吏厨有飡
<pb:KR4c0028_WYG_013-12a>
錢之資敦¶本經久率皆如是畧舉數者其餘可知矣豈
必夜魚¶春躍而後見稱哉於戲以清之地髙且才而勵
精於¶政事何患雲霄之不致乎清之筮仕也兩叅雋乂
之¶列再移仙尉之任毗贊於蜀邑子男於吳興多為亷¶
使盛府之所辟薦則知學詩之訓間緝之心施之於<md:KR4c0028_SBCK_013-10b>¶政
不得不然也縣稱𦂳舊矣今詔升為望清當受代¶而邑
人巳軫去思之悲白府願留者屢矣真卿重違¶耆老之
請啟於十連優詔以旌清之美也某不佞忝¶當分憂共
<pb:KR4c0028_WYG_013-12b>
理之寄人安俗阜固有所歸雖無魯臣掣¶肘之患豈盡
子言用力之術由此論之則水堂之功¶乃餘力也夫知
邑莫若州知宰莫若守知而不言無¶乃過乎今此記述
以備其事懼不宣美豈徒媿詞而¶巳哉大歴一紀之首
夏也¶
　　呉興沈氏述祖徳記¶
南齊徵士吳興沈君名麟士郡人也藴道徳晦于邑<md:KR4c0028_SBCK_013-11a>¶之
餘不溪家貧無資以織簾為業故時人號為織簾¶先生
<pb:KR4c0028_WYG_013-13a>
精於禮傳嘗自詁訓宗人吏部郎中淵中書郎¶約累薦
徵為著作郎髙卧不起名重江表臨終遺教¶依皇甫𤣥
宴棺中貯孝經一巻穿壙三尺置棺平土¶不設机位四
時地席𤣥酒而奠子彞奉而行之吳郡¶陸恵曉張融皆
為之誄徵士嘗製述祖徳碑立於金¶鵝山之先塋年月
淹逺風雨蠧蝕朽字殘文翳而莫¶分乾元中為盜火所
襲碑首毁裂嶔然將墮過江二¶十葉孫御史中丞震移
牒郡國請具封葺或屬兵凶¶曠而莫修忽有朴樹生於
<pb:KR4c0028_WYG_013-13b>
龜腹盤根抱趾聳幹夾碑<md:KR4c0028_SBCK_013-11b>¶嶷如工造欝若神化欹者復
正危而再堅夫徳無名¶遇賢而鍾慶神無質假物以申
應沈氏積善既逺徵¶士植徳既深天將興舊族乎吾知
沈之復大也權檢¶校宗事十九葉孫前太廟齋郎怡拜
泣松檟増修舊¶塋感先碑之隕覆懼遺文之殘闕乃具
他石傳而貳¶焉崇其本所以尊先也建其新所以嗣徳
也以真卿¶江南婚姻之舊中外伯仲之穆謬忝拜刺見
託斯文¶刋諸碑隂以傳無朽因改其樹為慶樹以旌其
<pb:KR4c0028_WYG_013-14a>
美焉¶沈氏之故事具於家牒今闕而不紀時有唐大歴
八¶年冬十二月<md:KR4c0028_SBCK_013-12a>¶　　乞御書題額恩勑批答碑隂記¶
肅宗皇帝恩許既有斯答御札垂下而真卿以踈拙¶䝉
譴粤若來八月既望貶授蓬州長史洎今上即位¶寶應
元年夏五月拜利州刺史屬羌賊圍城不得入¶恩勑追
赴上都為今尚書前相國彭城公劉公晏所¶讓授尚書
戸部侍郎二年春三月改吏部廣徳元年¶秋八月拜江
<pb:KR4c0028_WYG_013-14b>
陵尹兼御史大夫充荆南節度觀察處¶置等使未行受
代轉尚書右丞明年春正月檢校刑¶部尚書兼御史大
夫充朔方行營汾晉等六州宣慰¶使以招諭太師中書
令僕固懐思不行遂知省事永<md:KR4c0028_SBCK_013-12b>¶泰二年春二月貶峽州
别駕旬餘移貶吉州大歴三¶年夏五月䝉除撫州刺史
六年閏三月代到秋八月¶至上元爾來十有六年困於
踈愚累䝉竄謫其所採¶碑石迄今委諸巖麓之際未遑
崇樹七年秋九月歸¶自東京起家䝉除湖州刺史來年
<pb:KR4c0028_WYG_013-15a>
春正月至任州東¶有苕霅兩溪溪左有放生池焉即我
寶應元聖文武¶皇帝所置也州西有白鶴山山多樂石
於是採而斵¶之命吏幹磨礱之家僮鐫刻之建于州之
駱駞橋東¶盖以抒臣下追逺之誠昭先帝生成之徳額
既未立¶追思莫逮客或請先帝所賜勑書批答答中諸
事以<md:KR4c0028_SBCK_013-13a>¶緝而勒之真卿從焉勒願斯畢瞻慕不足遂志諸
碑¶隂庶乎乾象昭回與宇宙而終始天文煥發將日月¶
而齊暉時則有唐大歴九年青龍甲寅之嵗孟春甲¶子
<pb:KR4c0028_WYG_013-15b>
之日也¶
　　吳興地記¶
烏程縣(舊𦂳今望鄉四十里二百東去蘇州二百七十/里南去杭州一百八十九里西北去楊州¶六百)
　　　(四十七里西去宣州三百一十七里北去東都/二千八百七十五里北去上都三千¶七百七¶十)
　　　(六/里)
　　帝顓頊塜¶
　　吳大帝陵<md:KR4c0028_SBCK_013-13b>¶　　吳景帝陵
<pb:KR4c0028_WYG_013-16a>
　　鈕皇后陵¶
　　吳丹陽太守蕪湖侯太史慈墓¶
　　吳大將軍朱治墓¶
　　吳蕩冦將軍程普墓¶
　　晉侍中羅含墓¶
　　晉黄門侍郎潘尼墓¶
　　齊宣城太守丘靈鞠墓¶
　　梁中書侍郎丘遲墓
<pb:KR4c0028_WYG_013-16b>
　　梁司空康絢縝墓<md:KR4c0028_SBCK_013-14a>¶　　陳五兵尚書唐宗墓¶
長城縣¶
　　大雷山¶
　　芳巖¶
　　震澤¶
　　若溪¶
　　吳王夫槩廟
<pb:KR4c0028_WYG_013-17a>
　　陳景帝陵¶
　　陳錢皇后陵¶
　　陳昭烈王陵<md:KR4c0028_SBCK_013-14b>¶　　謝安墓¶
　　殷仲文墓¶
　　陳武帝故宅¶
　　陳文帝故宅¶
　　吳均故宅
<pb:KR4c0028_WYG_013-17b>
　　陳氏五主屏風¶
　　陳髙祖竹帳¶
　　國朝髙僧南山律主道宣¶
安吉縣¶
　　天目山<md:KR4c0028_SBCK_013-15a>¶　　崑山¶
　　横溪¶
　　梅溪
<pb:KR4c0028_WYG_013-18a>
　　蛟龍溪¶
　　翔鳯林¶
　　裴子野故宅¶
　　周𢎞讓故宅¶
　　姚萇雉尾扇¶
　　施世英金鍾¶
山川<md:KR4c0028_SBCK_013-15b>¶　　卞山
<pb:KR4c0028_WYG_013-18b>
　　　法華寺¶
　　　金井玉澗¶
　　　乳竇石膏温泉¶
　　　項王走馬埒¶
　　　項王飲馬池¶
　　　項王繫馬石¶
　　衡山¶
　　　帝顓頊塜
<pb:KR4c0028_WYG_013-19a>
　　　春秋鳩兹城<md:KR4c0028_SBCK_013-16a>¶　　峴山¶
　　　顯亭故别駕李適之石酒樽五花亭¶
　　杼山¶
　　　妙喜寺黄浦橋¶
　　　避它城¶
　　　何楷釣臺¶
　　升山
<pb:KR4c0028_WYG_013-19b>
　　　呉均入東記¶
　　　晉吳興太守王羲之烏亭¶
　　金盖山<md:KR4c0028_SBCK_013-16b>¶　　　何氏書堂¶
　　　張邵丘道祚禪幽寺¶
　　太湖(周迴四萬/八千頃)¶
　　　霅溪¶
　　　白蘋洲
<pb:KR4c0028_WYG_013-20a>
　
　
　
　
　
　
　
　
<pb:KR4c0028_WYG_013-20b>
　
　
　
　
　
　
　
　顔魯公集巻十三¶
<md:KR4c0028_SBCK_014-1a>¶
<pb:KR4c0028_WYG_014-1a>
欽定四庫全書
　顔魯公集巻十四¶
　　　　　　　　　　　唐　顔真卿　撰¶
　記
