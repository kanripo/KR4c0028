# -*- mode: mandoku-view -*-
#+TITLE: 顏魯公集
#+DATE: 2015-09-23 10:17:56
#+PROPERTY: JUAN 5

¶
　　河南府參軍贈袐書丞郭君神道碑銘¶
夫騏驥千里之足踣於庭唐之内鴻鵠四海之志¶窘於
墜滲之羽此倜儻竒偉之士所為嘆息者也取之¶於人
在於郭君矣君諱揆字良宰太原人也郭本虢¶叔之後
<pb:KR4c0028_WYG_005-1b>
春秋洎漢細侯得政事之美有道冠人倫之¶目素絲作
詠青溪招隠信為多士宜稱盛族五代祖<md:KR4c0028_SBCK_005-1b>¶昶隋驃騎大
將軍開府儀同三司髙祖澄皇朝朔方¶道大總管涇鄜
坊慶丹延夏七州刺史贈荆州都督¶謚曰忠曾袓某朝
散大夫太子洗馬祖義朝議大夫¶贈鄭州刺史父虛已
銀青光䘵大夫守工部尚書兼¶御史大夫蜀郡大都督
府長史持節充劒南節度度¶支營田副大使本道并山
南西道採訪處置使上柱¶國贈太子太師謚曰獻君生
<pb:KR4c0028_WYG_005-2a>
而聰明不為戯弄之事¶長而清峻罔雜綺紈之流辯對
則江夏之童志意則¶山東之妙大夫府君以其于氏之
出故幼名封奴嘉¶有應務之器故長字良宰盖取待封
宰割之義也觀<md:KR4c0028_SBCK_005-2a>¶其言必顧行動必由禮讀書不取其糟
粕為仁罕忘¶於造次亦足以保其嘉名楚之正則漢之
臺卿乃其¶比也年十七崇文生明經及第侍郎韋陟揚
言於朝¶稱其稽古之力許其青冥之價後調集侍郎李
彭年¶嗟君所判足冠後生擢才子於公庭賀大夫於私
<pb:KR4c0028_WYG_005-2b>
第¶美聲洋溢時莫與京授太常寺太祝加敬莅事陳信¶
正辭每巡陵及郊必有歌詠潘河陽籍田之賦顔光¶禄
明祀之作復見前賢之致矣無何改授河南府參¶軍天
寳五載大夫總度瀘之師繄君奉循陔之養南¶中汚下
遂得氣疾先大夫憐其䆮劇命訪秦毉太夫<md:KR4c0028_SBCK_005-2b>¶人懼其不
起繼自蜀至何神不禱靡藥不嘗依親自¶强望父増歎
以天寳八載二月十八日終於安興之¶私第時年二十
四皇帝聞而悼之贈袐書丞嗚呼斯¶人不起子丕未識
<pb:KR4c0028_WYG_005-3a>
亦可為長慟者矣君子曰夫孝弟¶之至絜矩之道文章
之絶周旋之儀可謂成人矣方¶將培雄風罩白石憐乎
得二幾乎第一是以其疾即¶御醫坐門其亡即天使歸
贈陳師境上推以雨露之¶私修文地下贈以蓬萊之職
弔客多其文行操誄盡¶於作者以五月二十一日𦵏于
首陽鄉大塋之側君¶志也先大夫懿其天姿親疏行狀
敘其參𤣥之美歎<md:KR4c0028_SBCK_005-3a>¶其老成之風方崇南峴之碑以慰西
門之感伏滔受¶遇為人父也若斯祁奚至公其知子也
<pb:KR4c0028_WYG_005-3b>
如此斯文未¶建頽山遂及太夫人東海于氏凌虛墜翼
開緘悼心¶望汝絶歸來之期抱孫有無時之哭遂成刋
刻之意¶以寄零落之哀銘曰¶
粲粲門子菲菲國香家傳玉樹人詠金相風流小禇¶才
貌潘郎一經自逹六義名揚聞于密啓寘此周行¶為子
道備從親路長既銘絶壁亦奉垂堂霧露成病¶膏肓遂
亡天向京兆墳歸洛陽江堙初流水毁寒霜¶茫茫蔓草
蕭蕭白楊苦月墳上豐碑道傍披文相質<md:KR4c0028_SBCK_005-3b>¶誰不沾裳
<pb:KR4c0028_WYG_005-4a>
　　右武衛將軍贈工部尚書上柱國上蔡縣開國¶侯
　　臧公神道碑銘¶
公諱懐恪字貞節東莞人其先出于魯孝公之子彄¶字
子臧大夫不得祖諸侯其孫以王父字為氏僖哀¶二伯
既納忠於魚鼎文武兩仲亦不朽於言哲丈人¶成功而
遁迹子原抗節而捨生義和辭金飾之器榮¶緒奮陽秋
之筆賢逹繼軌紛綸至今曾祖滿隋驃騎¶將軍祖寵皇
通議大夫靈州都督府長史父善徳朝¶散大夫贈銀州
<pb:KR4c0028_WYG_005-4b>
刺史咸務逺圖克開厥後錫𦙍之慶<md:KR4c0028_SBCK_005-4a>¶世祀宜哉公即銀
州之第三子也身長六尺一寸眉¶目雄朗鬚髯灑秀雅
善騎射尤工尺牘沈静少言¶寛仁得衆竒謀冲邈英勇
冠倫友于弟兄謹尒鄉黨每¶敦詩而執禮不茹柔以吐
剛莅事而剖判泉流臨戎¶而智畧鋒起古所謂文武不
墜髙明有融者焉少以¶勲勞亟紆戎級開元初嘗逰平
盧屬奚室韋大下公¶挺身與戰所向摧靡繇是發名𤣥
宗聞而嘉之拜勝¶州都督府長史銳精佐理絜矩當官
<pb:KR4c0028_WYG_005-5a>
朔漠不空邊隅¶用人俄拜左衛率府左郎將轉右領軍
中郎將兼安¶北都護中受降城使朔方五城都知兵馬
使戎事齊<md:KR4c0028_SBCK_005-4b>¶足十萬維羣我伐用張軍威以肅由是深為
節度使¶王晙所器奏充都知兵馬使嘗以百五十騎遇
突厥¶斬啜八部落十萬餘衆於狼頭山殺其數百人引
身¶據髙環馬禦外虜矢如雨公徒且殱遽而紿之曰我¶
為臧懐恪敕令和汝何得與我拒戰于時㒒固懐恩¶父
設之適在其中獨遮護之諸部落持疑不肯公刲¶羊以
<pb:KR4c0028_WYG_005-5b>
盟之仗義以責之衆皆感激由此獲免遂與設¶之部落
二千帳來歸後充河西軍前將盤禾安氏有¶馬千駟怙
富不䖍一族三人立皆毆斃軍州悚慄疇¶敢不祗用為
節度相國蕭嵩所賞後充河源軍使兼<md:KR4c0028_SBCK_005-5a>¶隴右節度副大
使闗西兵馬使拜右武衛將軍吐蕃¶不敢東向者累年
俄封上蔡縣開國侯開元十二年¶嵗次甲子春二月二
十有六日薨于鄯城之官舍享¶年五十有六其年八月
二十三日詔曰故具官某頃¶以幹能亟承任使操行逾
<pb:KR4c0028_WYG_005-6a>
謹勞效未酬不幸遷殂良¶増追悼可贈右領軍衛大將
軍即以其年冬十月庚¶戌遷窆于京兆府三原縣北原
禮也嗚呼公兄左羽¶林軍大將軍平盧副持節懐亮以
方虎之才膺爪牙¶之任孔懐斯切致美則深七子㳺撃
將軍崇仁府折¶衝希崇豐州别駕贈宋州刺史希昶左
武衛將軍朔<md:KR4c0028_SBCK_005-5b>¶方節度副使贈太子賓客希忱右衛左郎
將劍南討¶撃副使贈汝州刺史希愔右驍衛郎將静邊
軍使贈¶袐書監希景寧州刺史左金吾衛將軍贈揚州
<pb:KR4c0028_WYG_005-6b>
大都¶督希晏開府儀同三司行太子詹事兼御史大夫
邠¶寧山南觀察使集賢待制工部尚書渭北節度使魯¶
國公希讓等夙漸詩禮恭承教義芬潤挺蘭玉之姿¶英
威矕虓&KR0008;之質而希讓識度𢎞逺器謀沉䆳仁親¶以孝
殿國以忠綽裕冠於人倫勲勞懋於王室至徳¶中今上
為元帥東伐肇允押牙從收兩京陟降左右¶入侍帷幄
既崇翼戴之功出擁麾幢載叶澄清之寄<md:KR4c0028_SBCK_005-6a>¶加以篤睦羣
從糺綏宗族吉㓙贍恤終始無渝行道¶之人孰不嗟尚
<pb:KR4c0028_WYG_005-7a>
肅宗以公有謀翼之勤乾元三年春¶三月贈魏州刺史
寳應元年冬十月又贈太常卿廣¶徳元年冬十月詔曰
孝以立身可揚名於後世忠能¶事主故追榮而及親開
府儀同三司兼御史大夫元¶帥都虞侯魯國公臧希讓
亡父贈太常卿懐恪業茂¶勲賢地華簪紱佩忠信而行
已包禮樂以資身守節¶安卑幽貞自處養䝉全正聲利
不營雖與善無徵促¶齡悲於逝晷而積善垂裕餘慶光
於後昆故得業濟¶艱難功㕘締構出有藩條之寄入多
<pb:KR4c0028_WYG_005-7b>
爪牙之任位以<md:KR4c0028_SBCK_005-6b>¶徳遷禮宜加等父由子貴贈合超倫宜
登八座之榮¶式慰九原之路又贈工部尚書襃異之典
於斯為盛¶臧氏自驃騎而下世以材雄朔陲尚書既還
特以功¶懋當代兄弟子姓勲賢間出自天寳距于開元
乗朱¶輪而拖珪組者數百人迨于今兹繁衍彌熾綰軍
州¶而握兵要者相望國都有後之慶固殊異於他族者¶
矣真卿早嵗與公兄子謙為田蘇之游敦伯仲之契¶晩
從大夫之後每接嘗寮之歡故公之世家竊備見¶聞敢
<pb:KR4c0028_WYG_005-8a>
述遺烈將無媿辭銘曰¶
魯史襃者臧孫有之陳魚則諫納鼎以規歿貴言立<md:KR4c0028_SBCK_005-7a>¶時
稱聖為仁昭典墳智叶蓍龜世濟忠肅光光羽儀¶以至
夫公英明雄毅鶚視騰彩龍驤作氣鋒淬霜稜¶妙窮金
匱謀猷泉瀉翰墨風駛儒勇是兼勲庸以位¶介馳戎馬
猛奮虓虎絶漠援孤連兵戰苦萬虜鳴鏑¶紛紛如雨一
身抗詞諤諤連柱精貫雲日氣雄征鼓¶狄人義激㒒固
誠全𦕈漫窮裔隨降幾千野静沙雪¶風恬塞煙我騎如
<pb:KR4c0028_WYG_005-8b>
雲我旗連天牧無南向凱有北旋¶天子休之命侯開國
謂福而夀康衢騁力奚令之邅¶幽扄是即十城玉折萬
里鵬息陣雲蒼蒼日暮無色¶令人趨奉天眷孔明九原
不作八座哀榮勇列徽範<md:KR4c0028_SBCK_005-7b>¶芳時懿名里成冠蓋族茂簪
纓萬古千祀瞻言涕零¶
　　東莞臧氏糺宗碑銘
徳¶有三孝弟稱其至常有五仁道原其終故興化所¶基
則曰侯其在矣死喪相恤疇能亦莫吾聞鶺鴒於¶焉譬
<pb:KR4c0028_WYG_005-9a>
急難常棣所以朂趺蕚糺宗綏族所貴因心誰¶其庻乎
吾見之於臧氏矣爰自伯禽國魯公子氏¶彄魚賂太諫
於僖哀言聖兩垂於文武朗陵㑹呉而¶滅蜀東郡感張
而絶袁建義而辭器歸髙奮筆而陽¶秋與直賢明之盛
今古莫崇積慶所鍾克生隋驃騎¶將軍府君諱滿滿生
皇朝通議大夫靈州都督府長<md:KR4c0028_SBCK_005-8a>¶史府君諱寵寵生銀青
光禄大夫銀州刺史贈太子¶少師諱善徳咸懐忠良克
續徽烈古稱有後今見其¶然少師生三子曰右武衛將
<pb:KR4c0028_WYG_005-9b>
軍贈幽州大都督¶(闕三/字)懐慶冠軍左羽林大將軍兼營
府都督御史中丞¶充平盧節度採訪兩蕃使懐亮河源
軍使安北都䕶¶右領軍將軍上柱國上蔡縣開國侯累
贈太常卿魏¶州刺史工部尚書懐恪皆行冠人倫才兼文
武並¶時迭將為國虎臣朔漠之間峻風斯在其功庸志
業¶各具三原縣先塋神道碑懐慶五子曰左金吾中郎¶
將范陽節度經略副使希古右威衛將軍中受降城<md:KR4c0028_SBCK_005-8b>¶使
希真殿中監朔方經略副使希賓原州長史監牧¶副使
<pb:KR4c0028_WYG_005-10a>
希昢銀青北平太守仍充軍使希逸懐亮五子¶曰勝州
都督朔方節度副使敬亷金紫文安太守范¶陽節度副
使希莊左清道率幽州經略副使敬之太¶常卿特進武
州刺史今上元帥都知兵馬使讓左監¶門將軍敬此懐
恪七子曰右衛中郎將贈宥州刺史¶希崇豐州别駕贈
宋州刺史希昶左驍衛中郎將贈¶太子賓客希忱忠武
將軍贈汝州刺史希愔壯武將¶軍左威衛中郎將贈袐
書監希景雲麾麟寧三州刺¶史左金吾將軍左街使贈
<pb:KR4c0028_WYG_005-10b>
揚州大都督希晏魯國公<md:KR4c0028_SBCK_005-9a>¶希讓並禀訓義方丕崇閥閱
遭逢明盛備展材良能¶挺虓&KR0008;之姿(闕三/字)舉藴韜鈐之
略檢縱攸資糅蘭¶玉而輝映階庭畫隼熊而光聫旟軾
勲庸之盛當¶世無倫源長流深徳盛祀逺開元天寳間宗
族之紆¶青紫佐麾幢者已數十百人迨乎今上當宁而
諸孫¶冠軍左羽林將軍贈太子詹事彦英忠武左清道
率¶瑗左清道率則少府監彦佺金紫太㒒卿渉特進殿¶
中監玠左金吾大將軍彦璟正議湖州長史隨並不¶幸
<pb:KR4c0028_WYG_005-11a>
早世銀青棣州刺史瑜特進殿中監慈州刺史瑀¶特進
鴻臚卿均特進太常卿彦昭開府太常卿彦暠<md:KR4c0028_SBCK_005-9b>¶正議杭
州别駕巽銀青鴻臚少卿渙鴻臚卿頥朝散¶明州長史
叔獻少府監楚卿朝散台州司馬晉卿朝¶散洋州司馬
叔雅符寳郎齊卿涇陽縣尉雲卿左金¶吾衛長卿千牛
叔卿京兆府參軍叔清¶
　　容州都督兼御史中丞本管經略使元君表¶墓碑
　　銘
<pb:KR4c0028_WYG_005-11b>
嗚呼可惜哉元君君諱結字次山皇家忠烈義激文¶武
之直清臣也盖後魏昭成皇帝孫曰常山王遵之¶十二
代孫自遵七葉王公相繼著在惇史髙祖善禕¶皇朝尚
書都官郎中常山郡公曾祖仁基朝請大夫<md:KR4c0028_SBCK_005-10a>¶襃信令襲
常山公祖利貞(唐書作名/亨字利□)霍王府參軍隨¶鎮改襄州父
延祖清浄恬儉厯魏城主簿延唐丞思¶閒輙自引去以
魯縣商餘山多靈藥遂家焉及終門¶人謚曰太先生寳
應元年追贈左賛善大夫君聰悟¶宏逹倜儻而不羈十
<pb:KR4c0028_WYG_005-12a>
七始知書乃受學于宗兄徳秀¶常著說楚賦三篇中行
子蘇源明駭之曰子居今而¶作真淳之語難哉然世自
澆浮何傷元子天寳十二¶載舉進士作文編禮部侍郎
陽浚曰一第汙元子耳¶有司得元子是賴遂登髙第及
羯胡首亂逃難于猗¶玕洞因招集鄰里二百餘家奔襄
陽𤣥宗異而徵之<md:KR4c0028_SBCK_005-10b>¶值君移居瀼溪乃寢乾元二年李光
弼拒史思明於河陽肅宗欲幸河東聞君有謀略虚懐
召問君悉陳兵勢獻時議二篇上大恱曰卿果破朕憂
<pb:KR4c0028_WYG_005-12b>
遂停乃拜君右金吾兵曹攝監察御史充山南東道節
度參謀仍於唐鄧汝蔡等州招輯義軍山棚髙晃等率
五千餘人一時歸附大壓賊境於是思明挫銳不敢南
侵前是泌南戰士積骨者君悉收瘞刻石立表命之曰
哀丘將吏感焉無不勇勵璽書頻降威望日隆時張瑾
殺史翽於襄州遣使請罪君為聞奏特䝉嘉納乃眞拜
君監察仍授部將張逺洎田瀛等十數人將軍屬荆南
有專殺者吕諲為節度使諲辭以無兵上曰¶元結有兵
<pb:KR4c0028_WYG_005-13a>
在泌陽乃拜君水部員外郎兼殿中侍御¶史充諲節度
判官君起家十月超拜至此時論榮之¶屬道士申泰芝
誣湖南防禦使龎承鼎謀反并判官¶呉□宜等皆被决
殺推官嚴郢坐流俾君按覆君建¶明承鼎獲免者百餘
家及諲卒淮西節度使王仲鼎¶為賊所擒裴茂與來瑱
交惡逺近危懼莫敢誰何君¶知節度觀察使事經八月
境内晏然今上登極節度¶使留後者例加封邑君遜讓
不授遂歸養親特䝉襃¶奬乃拜著作郎遂家于武昌之
<pb:KR4c0028_WYG_005-13b>
樊口著自釋以見意<md:KR4c0028_SBCK_005-11a>¶其畧曰少習静于商餘山著元子
十巻兵起逃難于¶猗玕洞著猗玕子三篇將家瀼濱乃
自稱浪士著浪¶說七篇及為郎時人以浪者亦漫為官
乎遂見呼為¶漫郎著漫記七篇及家樊上漁者戯謂之
聱叟嵗餘¶上以君居貧起家為道州刺史州為西原賊
所陷人¶十無一戸纔滿千君下車行古人之政二年間
歸者¶萬餘家賊亦懐不敢來犯既受代百姓詣闕請立
生¶祠仍乞再留觀察使奏課第一轉容府都督兼侍御
<pb:KR4c0028_WYG_005-14a>
史本管經略使仍請禮部侍郎張謂作甘棠以美之¶容
府自艱虞以來所管皆固拒山谷君單軍入洞親<md:KR4c0028_SBCK_005-11b>¶自撫
諭六旬而收復八州丁陳郡太夫人憂百姓詣¶使請留
大厯四年夏四月拜左金吾衛將軍兼御史¶中丞管使
如故君矢死陳乞者再三優詔襃許七年¶正月朝京師
上深禮重方加位秩不幸遇疾中使臨¶問者相望夏四
月庚午薨于永崇坊之旅館春秋五¶十朝野震悼焉二
子以明能世其業名雖著而官未¶立以其年冬十一月
<pb:KR4c0028_WYG_005-14b>
壬寅䖍𦵏君于魯山青嶺泉陂¶原禮也嗚呼君其心古
其行古其言古躬是三者而¶身重於今雖擁旌麾幢總
戎於五嶺之下彌綸秉憲¶對越於九天之上不為不遇
然以君之才之徳之美竟<md:KR4c0028_SBCK_005-12a>¶不得專政方面登翼太階不
能感激為之太息也君¶雅好山水聞有勝絶未嘗不枉
路登覽而銘賛之感¶中行見知之恩及亡至今分宅以
恤其子其不偷也¶多此類中書舍人楊炎常衮皆作碑
誌以抒君之志¶業故吏大厯令劉衮江華令瞿令問故
<pb:KR4c0028_WYG_005-15a>
將張滿趙温¶張協王進等感念舊恩送哭以終喪竭資
鬻石願垂¶美以述誠真卿不敏常忝次山風義之末尚
存䀌徃¶敢廢無媿之辭銘曰¶
次山斌斌王之藎臣義烈剛勁忠和儉勤炳文華國¶孔
武寕屯率性方直秉心眞純見危不撓臨難遺身<md:KR4c0028_SBCK_005-12b>¶明允
全徳今之古人奈何清賢素志莫申羣士立表¶垂聲不
泯¶
　
<pb:KR4c0028_WYG_005-15b>
　
　
　
　
　
　
　
　顔魯公集巻五

<pb:KR4c0028_WYG_006-1a>
欽定四庫全書
　顔魯公集卷六
　<md:KR4c0028_SBCK_005-13a>¶　<md:KR4c0028_SBCK_006-1a>¶　　　　　　　　　唐　顔眞卿　撰¶
　碑
