# -*- mode: mandoku-view -*-
#+TITLE: 顏魯公集
#+DATE: 2015-09-23 10:17:56
#+PROPERTY: JUAN 12

¶
　　尚書刑部侍郎贈尚書右僕射孫逖文公集¶序¶
古之為文者所以導達心志發揮性靈本乎詠歌終¶乎
雅頌帝庸作而君臣動色王澤竭而風化不行政¶之興
衰實繫于此然而文勝質則綉其鞶帨而血流¶漂杵質
<pb:KR4c0028_WYG_012-1b>
勝文則野於禮樂而木訥不華歴代相因莫¶能適中故
詩人之賦麗以則詞人之賦麗以淫此其<md:KR4c0028_SBCK_012-1b>¶效也漢魏已
還雅道微缺梁陳斯降宫體聿興既馳¶騁於末流遂受
嗤於後學是以沈隠侯之論謝康樂¶也乃云靈均巳來
此未及覩盧黄門之序陳拾遺也¶乃云道喪五百嵗而
得陳君若激昻頺波雖無害於¶過正𣙜其中論不亦傷
於厚誣何則雅鄭在人理亂¶由俗桑閒濮上胡為乎綿
古之時正始皇風奚獨乎¶凡今之代盖不然矣其或斌
<pb:KR4c0028_WYG_012-2a>
斌彪炳郁郁相宣膺期¶運以挺生奄寰瀛而首出者其
惟僕射孫公乎公諱¶逖河南鞏人其先自樂安武水寓
于涉而從焉父嘉¶之以詞學登科官至宋州司馬公風
裁徵明天才傑<md:KR4c0028_SBCK_012-2a>¶出學窮百氏不好非聖之書文統三變
特深稽古之¶道故逸氣上躋而髙情四達羌索隠乎混
元之始表¶獨立於常均之外不其盛歟年數嵗即好屬
文十五¶時相國齊公崔日用試土火爐賦公雅思遒麗
援翰¶立成齊公駭之約以忘年之契爾後遂有大名故
<pb:KR4c0028_WYG_012-2b>
其¶試言也年未弱冠而三擅甲科吏部侍郎王丘試竹¶
簾賦降階約拜以殊禮待之相國燕公張説覧其䇿¶而
心醉其序事也則伯樂川記及諸碑誌皆卓立千¶古傳
於域中其為詩也必有逸韻佳對冠絶當時布¶在人口
其詞言也則宰相張九齡欲掎摭疵瑕沈吟<md:KR4c0028_SBCK_012-2b>¶久之不能
易一字公之除庶子也苑咸草詔曰西掖¶掌論朝推無
對議者以為知言凡斯夥多庸可悉數¶故燕國深賞公
才俾與張九齡許景先韋述同遊門¶庭命子均垍施伯
<pb:KR4c0028_WYG_012-3a>
仲之禮江夏李邕自陳州入計繕¶寫其集齎以詣公託
知已之分其為先達所重也如¶此公文雅有清鑒典考
功時精覈進士雖權要不能¶逼所奬擢者二十七人數
年間宏詞判等入甲者一¶十六人授校書者九人其餘
咸著名當世巳而多至¶顯官明年典舉亦如之故言第
者必稱孫公而巳夫¶然信可謂人文之宗師國風之哲
匠者矣公凡所著<md:KR4c0028_SBCK_012-3a>¶詩歌賦序䇿問贊碑志表䟽制誥等
不可勝紀遭二¶朝之亂多有散落子宿綘成等夙奉過
<pb:KR4c0028_WYG_012-3b>
庭之訓咸以¶文章知名同時䑓省乃編次公文集為二
十巻列之¶于左庶乎好事者傳寫諷誦以垂乎無窮亦
何必藏¶名山而納石室也真卿昔觀光乎天府實荷公
之奬¶擢見命為序豈究端倪時則永泰元年仲秋之月
至¶若世系閥閲盖存諸别傳此不復云¶
　　懷素上人草書歌序¶
開士懷素僧中之英氣概通踈性靈豁暢精心草聖¶積
有嵗時江嶺之間其名大著故吏部尚書韋公陟<md:KR4c0028_SBCK_012-3b>¶覩其
<pb:KR4c0028_WYG_012-4a>
筆力朂以有成今禮部侍郎張公謂賞其不羈¶引共遊
處兼好事者同作歌以贊之動盈巻軸夫草¶藁之作起
於漢代杜慶崔瑗始以妙聞迨乎伯英尤¶擅其美羲獻
兹降虞陸相承口訣手授以至于吳郡¶張旭長史雖恣
性顛逸超絶古今而楷法精詳特為¶真正某早嵗嘗接
游居屢䝉激勸教以筆法資質劣¶弱又嬰物務不能懇
習迄用無成追思一言何可復¶得忽見師作縱横不羣
迅疾駭人若還舊觀向使師¶得親承善誘亟揖䂓模則
<pb:KR4c0028_WYG_012-4b>
入室之賓舍子奚適嗟嘆¶不足聊書以冠諸篇首<md:KR4c0028_SBCK_012-4a>¶　　送劉太冲序¶
劉太冲彭城之華望者也自開府垂明於宋室澤州¶考
績於國朝道素相承世傳儒雅尚矣夫其果行修¶潔斯
文彪蔚鄂木照乎栘華龍驥驤乎雲路則公山¶正禮䇿
髙足於前冲與太真嗣家聲於後有日矣昔¶余作郡平
原拒胡羯而請與從事掌銓吏部第甲乙¶而超升等夷
爾來蹉跎猶屑卑位雖才不偶命而徳¶其無隣故冲之
<pb:KR4c0028_WYG_012-5a>
西遊斯有望矣江月弦魄秦淮頂潮¶君行句溪正及春
水朂哉之子道在何居¶
　　送辛子序<md:KR4c0028_SBCK_012-4b>¶醇白之士曰隴西辛晃銳業班漢顓門名家十五而¶志
學克明五十而勵精益懋拳拳不失慕囘也之服¶膺衮
衮可聴同茂先之善説昔我髙叔祖鄆州使君¶著決疑
一十二巻問答稱為大顔曽伯祖祕書監府¶君集註觧
成一十二帙(闕/)儒斟酌煩省捃摭英華勒¶成三十篇名
<pb:KR4c0028_WYG_012-5b>
之曰漢畧夫其發凡舉例晃序言之巳¶詳惜乎困於縑
緗不獲繕寫遂使精義沈鬱闇然未¶彰吁足嘆也二月
初吉金陵氣暖抵淮上之諸侯所¶如必合及滁川之美
景未至方歡羣子賦詩以寵之¶
　
　
　
　顔魯公集巻十二¶
<md:KR4c0028_SBCK_013-1a>¶
<pb:KR4c0028_WYG_013-1a>
欽定四庫全書
　顔魯公集巻十三¶
　　　　　　　　　　　唐　顔真卿　撰
　記
