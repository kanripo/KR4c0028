# -*- mode: mandoku-view -*-
#+TITLE: 顏魯公集
#+DATE: 2015-09-23 10:17:56
#+PROPERTY: JUAN 14

¶
　　宋州官吏八闗齋㑹報徳記(敘石幢事附/)¶
夫徳之所感瀹骨髓而非深誠之所至去神明而何¶逺
有唐大歴壬子嵗宋州八闗齋㑹者此都人士衆¶文武
將吏朝散大夫使持節宋州諸軍事行宋州刺¶史兼侍
<pb:KR4c0028_WYG_014-1b>
御史本州團練守捉使賜紫金魚袋徐向等¶奉為河南
節度觀察使開府儀同三司太子太師左¶右僕射知省
事兼御史大夫汴州刺史上柱國信都<md:KR4c0028_SBCK_014-1b>¶郡王田公頃疾
良已之所建也公名神功冀州南宫¶人稟元和之粹靈
膺期運以傑出舍𢎞厚下正直率¶先起孝而徳感生人
竭忠而精貫白日和衆必資於¶寛簡安人務在於撫柔
況乎武藝絶倫英謀沈祕所¶向而前無强敵日新而學有
緝熙故能殿天子之邦¶鬱蒼生之望有日矣羯搆逆公
<pb:KR4c0028_WYG_014-2a>
以平盧節將佐今右¶僕射李公忠臣收滄徳攻相州拒
杏園守陳留許叔¶冀降而陷焉思明懼忠臣圖已令公
佐南徳信隨劉¶從諫收江淮至宋州欲襲李銑公斬徳
信走從諫遂¶并其衆而報焉肅宗大悦拜公鴻臚卿再
襲敬釭於<md:KR4c0028_SBCK_014-2a>¶鄆州加中丞討劉展于潤州斬平之遷徐州
刺史明¶年拜淄青節度使屬侯希逸自平盧至公以州
讓之¶時宋州刺史李岑為賊所圍副元帥李光弼請公
討¶平之拜御史大夫加開府充兖鄆節度破法子營又
<pb:KR4c0028_WYG_014-2b>
討敬釭釭歸順焉史朝義聞之奔下博投范陽自縊¶死
廣徳元年授户部尚書封信都郡王上幸陜公首¶末扈
從都知六年兵馬每食宿公皆躬自省視上感¶焉方委
以政事公涕泣固辭而止二年拜汴宋節度¶遷兵部大
歴二年加右僕射封母清州張氏為趙國¶夫人妻信安
郡王禕女為涼國夫人太夫人慈和勤<md:KR4c0028_SBCK_014-2b>¶儉睦于親黨公
性純孝居常不離左右閲讀書史或¶時疾病公輒累月
不茹葷家中禮懴不絶仍造崇夏¶𢎞聖二寺以祈福祐
<pb:KR4c0028_WYG_014-3a>
五年兼判左僕射知省事加太¶子太師公徳厚量深勞
謙重慎功既髙而心益下位¶彌大而體益恭故逺無不
懷邇無不肅今夏四月忽¶嬰熱疾沈頓累旬積善降祥
勿藥遄喜鷹犬之翫悉¶皆弃捨羣帥感焉無復弋獵四
履之内咸懷歡欣睢¶陽之人踊躍尤甚乃咨于州將曰
昔我公之陷賊也¶至敝邑而首誅徳信李岑之見圍也
破其黨而克保¶城池是即我公再有大造于敝邑矣微
我公之救恤<md:KR4c0028_SBCK_014-3a>¶則皆死於鋒鏑入於煎熬矣尚何能保完
<pb:KR4c0028_WYG_014-3b>
家室嬉戲¶鄉井者乎不資齋明何以報徳徐公悦而從
之來五¶月八日首以俸錢三十萬設八闗大㑹飯千僧
于開¶元伽藍將佐爭承唯恐居後已而州縣官吏長史
苗¶藏實等設一千五百人為一㑹鎮遏團練官健副使¶
孫琳等設五百人為一㑹耆夀百姓張烈等設五千¶人
為一㑹法筵等供仄塞於郊坰賛唄香花喧填於¶晝夜
其餘鄉村聚落來往舟車聞風而靡督自勤聳¶恵而沐
先胥懋者又不可勝數矣非夫美政淳深徳¶風汪濊則
<pb:KR4c0028_WYG_014-4a>
何以感人若此其至者乎某叨接好仁飽<md:KR4c0028_SBCK_014-3b>¶承餘烈覩兹
盛美益靦求䝉若不垂諸將來則記事¶者奚述¶
　　　敘石幢事(宋州刺史崔倬/)¶
　　㑹昌中有詔大除佛寺凡鎔塑繪刻堂閣殿宇¶闗
　　於佛祠者焚滅銷破一無遺餘遣御史覆視¶之州
　　縣震畏至於碑幢銘鏤賛述之類亦皆毁¶折瘞藏
　　之此州開元寺先有太師魯郡顔公以¶郡守僚吏
　　州人等為連帥田氏八闗齋㑹鐫記¶大幢立石袤
<pb:KR4c0028_WYG_014-4b>
　　丈而圍再㡬尋程材巨異八觚如¶砥偉詞逸翰龍
　　躍鸞翔時刺史邑宰以其大不<md:KR4c0028_SBCK_014-4a>¶可拆遂鏨鑿缺敗
　　以仆之蓋三面僅存委埋于¶土倬大中巳巳嵗守
　　郡明年嘗暇日訪求前賢¶事蹟郡從事涂君因言
　　有魯公石幢索而得之¶㙪壤之下瘢痍壞失文義
　　乖絶尋譯研究不可¶復知意其邑居之中必有藏
　　録其文者果於前¶刺史唐氏之家得其模石本末
　　完備炳然輝耀¶溢目倬自幼學慕習魯公書法纔
<pb:KR4c0028_WYG_014-5a>
　　不能窺涉其¶門宇然惜其髙蹤堙没遂命攻治其
　　傷殘補續¶其次雖真贋懸治越貂狗相屬且復瞻
　　仰魯公¶遺文昭示於後矣大中五年正月一日敘<md:KR4c0028_SBCK_014-4b>¶　　通議大夫守太子賓客東都副留守雲騎尉¶崔倬記
　　贈尚書左僕射博陵崔孝公宅陋室銘記¶
公諱沔字若冲博陵安平人其先出于齊太公之後¶自
亭伯三世文宗祕書監六支派别叔軌季則俱死¶王事神
謙神通並髙循績子彭𢎞度以武幹稱景雋巨¶倫以文
<pb:KR4c0028_WYG_014-5b>
行著繼方面者累代列史傳者十人奕葉相¶仍恒為鼎
族曽祖𢎞峻隋銀青光禄大夫趙王長史¶祖儼皇朝益
州雒縣令父皚年未四十為庫部員外¶郎因擇能吏為夀
安令又充江西道亷察使徙醴泉¶遂厯四邑盤桓不進
以剛正也累至朝散大夫汝州<md:KR4c0028_SBCK_014-5a>¶長史封安平縣男贈衛
尉少卿公即安平之次子也¶全徳天至成人玉立蓋聖
代之寶臣華宗之孝子文¶章之哲匠禮樂之祖師既不
可以一名又何能以悉¶數年二十四舉鄉貢進士考功
<pb:KR4c0028_WYG_014-6a>
郎李逈秀器異之曰¶王佐才也遂擢髙第其年舉賢
良方正對策萬數公¶獨居第一而兄渾亦在甲科典試
官梁載言陳子昻¶歎曰雖公孫黽郄不及也召見前殿
拜麟臺校書郎¶繇是名蓋天下御史張思敬以徳行薦
久之以資授¶陸渾主簿平陽王敬暉𢎞度外之交畧上
官之禮丁¶府君憂外除太夫人勉起之以所試超邁擢
拜左補<md:KR4c0028_SBCK_014-5b>¶闕遷殿中侍御史奉敕按竊金者公得其情許
之不¶死竟得減論諸王或恃貴不遵法度舉而按之其
<pb:KR4c0028_WYG_014-6b>
不¶吐茹也如此尋遷起居舍人當扈從以親老抗疏乞¶
退薦琅琊王丘太原郭潾渤海封希顔等自代睿宗¶嘉
之特許留司以遂其孝養遷祠部員外郎倖僧有¶請度
人者公拒不奉詔遷給事中大理卿韓思復用¶法小差
權臣致劾公特寛之遷中書舍人省改紫薇¶其官仍舊
又固辭以親老除虞部郎中開元初攝御¶史中丞或訟
吏曹之不平公與崔泰之銜命詳理多¶所收拔俄而即
真兼都畿按察使嵗或不稔公請發<md:KR4c0028_SBCK_014-6a>¶粟賑貸之賴全活
<pb:KR4c0028_WYG_014-7a>
者以萬數内謁者霍𤣥横扵市公¶執之以聞𤣥宗使以
璽書勞之公之澄清率多類此¶畿縣令長陸景融劉體
微盧暉有異政丞尉宋遥皇¶甫翼陳希烈宋鼎蕭隠之
范冬芬楊慎餘劉日正髙¶昌寓州椽李瑱裴曠等並以
清白吏能而薦扵上洎¶二年置十道採訪使公所舉六
人在焉執事子有干¶法者公舉之不囘移著作郎尋遷
祕書少監修國史¶使尋判大理卿禮部侍郎公既職司
典禮乃删寫詔¶論數百巻以備闕遺特加朝散大夫遷
<pb:KR4c0028_WYG_014-7b>
左庶子丁太¶夫人憂徵拜中書侍郎出為魏州刺史乃
肇移元城<md:KR4c0028_SBCK_014-6b>¶徙置新市吏人便之乙丑嵗𤣥宗東封知頓
奏課¶第一賜絹二百疋嶽下觀禮獻慶雲頌又賜絹一
百¶疋明年入朝分掌十銓公與王丘為選人所歌曰沔¶
人澄明徹底清丘山介直連天峻時人韙之還州以¶理
有異績御史大夫崔隠甫中丞宇文融朝服表薦¶璽書
寵慰無何徵拜左散騎常侍上以六宫親蠶絲¶賜近臣
公獻御絲賦又侍讌别殿賦端午詩屢䝉錫¶以縑帛綵
<pb:KR4c0028_WYG_014-8a>
羅兼判國子祭酒俄充東都副留守十七¶年有事陵廟
追贈安平公及太君十八年上皇車駕¶還罷留守二十
年春奉敕撰龍門公宴詩序賜絹百疋<md:KR4c0028_SBCK_014-7a>¶延入集賢院修
老子道徳經疏行於天下二十一年¶遷祕書監修撰如
故屬耕籍田為居守賜絹百疋遷¶太子賓客出兼懷州
刺史二十四年罷州又以本官¶充東都副留守累加通
議大夫二十七年冬十一月¶有七日寢疾薨于位春秋
六十有七𤣥宗震悼贈禮¶部尚書葬日量借手力幔幙
<pb:KR4c0028_WYG_014-8b>
故吏前監察御史博陵¶崔頌為公行狀云公徳充符契
精貫人極孝愛聞於¶天下制作垂於無窮執太夫人之
喪徒跣吐血以身¶為糞土況乎含𢎞内恕夷坦外名徳
至矣乎今之達¶者若以富貴崇徳行藏養髙則老萊闕
於榮親黔婁<md:KR4c0028_SBCK_014-7b>¶&KR0310;於謀道又加於古人矣故養則致其樂
喪則過乎¶哀以兄姊之戚亞其親甥姪之慈甚其子至
於藥砭¶備物温清異宜手胝杵臼之間身辱澣濯之伍
汲汲¶然矣每至宗廟心齋嚴恭祀事明發不寐翌日餘
<pb:KR4c0028_WYG_014-9a>
悲¶故聲氣感人者深儀形化人者逺躬踐五徳退讓於¶
恭儉温良行張四維加信於仁義禮智而老驥伏櫪¶以
鮑驄不忘白鳩巢檐以家瑞終黔則非殊倫絶輩¶擬議
乎萬一矣太常博士裴總議曰公醇一誕靈文¶明含粹
蹈元和以為天性籍間氣以為人師前後厯¶官或拜而
不至或至而不留瘠形瞽目誓遵孝養可<md:KR4c0028_SBCK_014-8a>¶不謂孝乎遂
謚曰孝公凡所著文集二十九巻并嗣¶子祐甫論次先
志一巻為三十巻吏部員外郎趙郡¶李華為集序云公
<pb:KR4c0028_WYG_014-9b>
之侍親也孝達乎神祗居憂也哀¶貫乎天地喪期有數
而茹毒終身親交隣里饑者待¶公而炊寒者待公而裘
蒸嘗之奠待公而具故禄廩¶雖厚而未嘗足也傳祖禰
之美合於禮經見公文章¶知行事則人倫之序理亂之
源備矣祐甫純行而文¶直清而和希公門者謂公存焉
亡賢數載如此初太¶夫人患目公傾家求醫或曰療之
必愈恐夀不得延¶太夫人及公悲恨而罷自是端力奉
養不脱冠帶者<md:KR4c0028_SBCK_014-8b>¶僅三十年每至良辰美景勝引佳遊必
<pb:KR4c0028_WYG_014-10a>
扶侍左右笑¶言陳説親朋往來莫知太夫人之有苦也
公年官雖¶髙至於食果蔬菜與子姪躬自植藝溉灌以
申馨潔¶泉終喪雖見孩稚者必設位束帶盡哀以禮之
公與¶江夏李邕友善為校書郎時引邕館於祕閣之下
讀¶書者累年邕由是才名益盛邕與尚書席建侯嘗過¶
公怪乘馬癯羸曰何不於㕔前自觀䬴飼忽然致殞¶何
以更之公唯而不易他日二公又以為言公良久¶則曰
毎欲發言恐涉有疑於厮養者所以沈吟自媿¶二公退
<pb:KR4c0028_WYG_014-10b>
而謂人曰毎想崔公此言使人慙恧如醉延<md:KR4c0028_SBCK_014-9a>¶和太極之
間公既留司東都遂鬻所乘馬就故人監¶察御史張汯
子深河南府崇政坊買宅以製居建宗¶廟於西南維先
太夫人安平郡夫人堂在宅之中儉¶而不陋淨而不華
六十餘年榱棟如故堂東嫂盧夫¶人所居堂之東北鄭
氏李氏姊歸寧所居堂之北五¶步之外建瓦堂三間以
居之雜用舊椽不崇壇無赭¶堊累厯清要所得禄秩但
奉蒸嘗資嫂妹給孤幼營¶甥姪婚姻而已朝衣服馬一
<pb:KR4c0028_WYG_014-11a>
皆取其下者唯祭器祭¶服稱禮焉其室竟不修洎夫人
太原郡太夫人王氏¶捐牀帳之後公徙居他室或在賓
館而無常所為常<md:KR4c0028_SBCK_014-9b>¶侍時著陋室銘以自廣天寶末子孫
灑掃貯書籍劍¶履而巳逆胡再陷洛陽屋遂崩圮唯簷
下廢井存焉¶長子成甫倜儻有才名進士校書郎早卒
祐甫能荷¶先業以進士髙第累登臺省至吏部郎中充
永平軍¶節度使尚書李公勉行軍司馬兼侍御史中丞
永懷¶先徳明發不寐恐茂烈湮淪罔垂後裔乃刻陋室
<pb:KR4c0028_WYG_014-11b>
銘¶於井北遺址之前以杼所心某夙仰名教實欽孝公¶
之盛徳晚聨臺閣竊慕中丞之象賢又能好我不遺¶見
託論譔採風猷而莫窮萬一涉泉海而豈究津涯¶操筆
强名退增戰恧時即大厯十一年青龍景辰孟<md:KR4c0028_SBCK_014-10a>¶夏之月
也¶
　　撫州寶應寺翻經臺記¶
撫州城東南四里有翻經臺宋康樂侯謝公元嘉年¶初
於此翻譯涅槃經因以為號公諱靈運陳郡陽夏¶人也
<pb:KR4c0028_WYG_014-12a>
祖𤣥晉車騎將軍父瓊祕書郎公幼穎悟好學¶博覽羣
書文章之美江左莫逮以襲祖爵世人宗之¶盛稱謝康
樂初為劉毅衛軍從事中郎太子左率出¶為永嘉太守
郡有名山水公素愛好肆意遨遊稱疾¶去職於始寧縣
修營故墅傍山帶江盡幽居之美因¶著山居賦并自註
之與隠士王𢎞之等遊放為娛有<md:KR4c0028_SBCK_014-10b>¶終焉之志毎一詩至
都邑莫不竸寫宿昔之間士庶¶皆遍徵為祕書監再召
不赴太祖使范泰與書敦奬¶之乃出就職尋遷侍中日
<pb:KR4c0028_WYG_014-12b>
夕引見賞遇甚厚多疾不¶朝賜假東歸免官與從弟恵
連東海何長瑜穎川荀¶道雍泰山羊璿之以文章賞㑹
時人謂之四友尋山¶登賞常着木屐上則去其前齒下
則去其後齒㑹稽¶太守孟顗事佛精懇公謂之曰得道
應湏恵業大人¶生天應在靈運前成佛必在靈運後顗
深恨此言後¶遂表公有異志公馳出自陳太祖知見誣
除臨川内¶史公以曇無䜟所翻大涅槃經語小小朴質
不甚流<md:KR4c0028_SBCK_014-11a>¶靡品數踈簡初學者難以措懷乃與沙門范恵
<pb:KR4c0028_WYG_014-13a>
嚴崔¶慧觀依舊泥洹經共為潤色勒成三十六巻義理
昭¶暢質文相宣厯代寶之盛行於天下其餘感神徵應¶
具如髙僧傳所説邈乎階扄不改棟宇具無真卿叨¶刺
是邦兹用愾息有髙行頭陀僧智清緒發洪誓精¶心住
持請以佛跡寺僧什喻仙臺觀道士譚仙嵒同¶力増修
指期恢復自是法堂之遺構克崇先達之髙¶蹤百里而
遙四山不逼三休而上十地方超經行之¶業既崇斗藪
之功斯楙大厯已酉嵗四月丙午都人¶士庶相與大㑹
<pb:KR4c0028_WYG_014-13b>
設嚴供而落焉以真卿業于斯文見<md:KR4c0028_SBCK_014-11b>¶咨紀述後之君子
其忘增修乎銘曰¶
摩訶般若觧脱法身是則涅槃衆經中尊曇無肇允¶嚴
觀是因實賴同徳𢎞兹法輪謝公發揮精義入神¶理絶
史野文兼郁彬一垂刋削百代咸遵遺跡忽睹¶髙臺嶙
峋載悲徂謝曷踐音塵真卿愀然憫故孰新¶檀那衣鉢
悉力經綸不日復之周邦仰仁緬懷孰慕¶予亦何人徒
願神交愧非徳隣刻銘金石永永不泯
<pb:KR4c0028_WYG_014-14a>
　　張長史十二意筆法意記¶
予罷秩醴泉特詣京洛訪金吾長史張公請師筆¶法長
史于時在裴儆宅憩止有羣衆師張公求筆法<md:KR4c0028_SBCK_014-12a>¶或有
得者皆曰神妙僕頃在長安二年師事張公皆¶大笑而
對之即便草書或三紙五紙皆乘興而散不¶復有得其
言者僕自再於洛下相見眷然不替僕因¶問裴儆足下
師張長史有何所得曰但書得絹屏素¶數十軸亦嘗論
諸筆法唯言倍加功學臨寫書法當¶自悟耳僕自停裴
<pb:KR4c0028_WYG_014-14b>
家月餘日因與裴儆從長史言話¶散却迴京師前請曰
既承九丈奬諭日月滋深夙夜¶工勤溺於翰墨儻得聞
筆法要訣終為師學以冀至¶於能妙豈任感戴之誠也
長史良久不言乃左右眄¶視拂然而起僕乃從行歸東
竹林院小堂張公乃當<md:KR4c0028_SBCK_014-12b>¶堂踞牀而坐命僕居於小榻而
曰筆法𤣥微難妄傳¶授非志士髙人詎可與言要妙也
書之求能且攻真¶草今以授之可須思妙乃曰天平謂
横子知之乎僕¶思以對之曰常聞長史示令每為一平
<pb:KR4c0028_WYG_014-15a>
畫皆湏令縱¶横有象此豈非其謂乎長史乃笑曰然而
又問曰直¶謂縱子知之乎曰豈不謂直者從不令邪曲
之謂乎¶曰均謂間子知之乎曰嘗䝉示以間不容光之
謂乎¶曰宻謂際子知之乎曰豈不為築鋒下筆皆令宛
成¶不令其踈之謂乎曰鋒為未子知之乎曰豈不謂以未¶
成畫使其鋒健之謂乎曰力謂骨體子知之乎曰豈<md:KR4c0028_SBCK_014-13a>¶不
謂□筆則㸃畫皆有筋骨字體自然雄媚之謂乎¶曰轉
輕謂屈折子知之乎曰豈不謂鈎筆轉角折鋒¶輕過亦
<pb:KR4c0028_WYG_014-15b>
謂轉角為闇闊過之謂乎曰決謂牽製子知¶之乎曰豈
不謂為牽為製決意挫鋒使不怯滯令險¶峻而成以謂
之決乎曰補謂之不足子知之乎曰豈¶不謂結㸃畫或
有失趣者則以别㸃畫旁救之謂乎¶曰損謂有餘子知
之乎曰豈不謂趣長筆短常使意¶勢有餘㸃畫若不足
之謂乎曰巧謂布置子知之乎¶曰豈不謂欲書先預想
字形布置令其平穏或意外¶字體令有異勢是謂之巧
乎曰稱謂大小子知之乎<md:KR4c0028_SBCK_014-13b>¶曰豈不謂大字蹙之令小小
<pb:KR4c0028_WYG_014-16a>
字展之為大兼令茂宻¶所以為稱乎長史曰子言頗皆
近之矣夫書道之妙¶煥乎其有㫖焉字外之竒言所不
能盡世之書者宗¶二王元常逸跡曽不睥睨筆法之妙
遂爾雷同獻之¶謂之古肥旭謂之今瘦古今既殊肥瘦
頗反如自省¶覽有異衆説芝鍾巧趣精細殆同自機神
肥瘦古¶今豈易致意真跡雖少可得而推逸少至於學
鍾勢¶巧形容及其獨運意踈字緩譬猶楚晉習夏不能
無¶楚過言不悒未為篤論又子敬之不逮逸少猶逸少
<pb:KR4c0028_WYG_014-16b>
之不逮元常學子敬者畫虎也學元常者畫龍也余<md:KR4c0028_SBCK_014-14a>¶雖
不習久得其道不問之言必慕之歟儻有巧思思¶盈半
矣子其勉之工精勤悉自當妙矣真卿前請曰¶幸䝉長
史傳授筆法敢問工書之妙如何得齊於古¶人張公曰
妙在執筆令其圓轉勿使拘攣其次諸法¶須口傳手授
之訣勿使無度所謂筆法也其次在於¶布置不慢不越
巧使合宜其次紙筆精佳其次諸變¶適懷縱捨規矩五
者備矣然後齊於古人矣敢問執¶筆之理頗得長史曰
<pb:KR4c0028_WYG_014-17a>
予傳授筆法之老舅彦逺曰吾¶聞昔日説書若學有工
而跡不至後聞於禇河南曰¶用筆當須如印泥畫沙思
所以不悟後於江島遇見<md:KR4c0028_SBCK_014-14b>¶沙地平凈令人意悦欲書乃
偶以利鋒畫其勁險之¶狀明利媚好乃悟用筆如錐畫
沙使其藏鋒畫乃沈¶著當其用鋒常欲使其透過紙背
此功成之極矣真¶草用筆悉如畫沙則其道至矣是乃
其迹可久自然¶齊古人矣但思此理以專想工用故其
㸃畫不得妄¶動子其書紳余遂銘謝再拜逡巡而退自
<pb:KR4c0028_WYG_014-17b>
此得攻書¶之術于兹五年真草自知可成矣(平直均宻/鋒力轉¶決)
(補損巧稱/為十二意)¶
　
　
　
　
　
　顔魯公集巻十四<md:KR4c0028_SBCK_014-15a>¶<md:KR4c0028_SBCK_015-1a>¶
<pb:KR4c0028_WYG_015-1a>
欽定四庫全書
　顔魯公集巻十五¶
　　　　　　　　　　　唐　顔真卿　撰
　詩¶
　　題杼山三癸亭(亭陸鴻漸所/創得暮字)¶
杼山多幽絶勝事盈跬步前者雖登攀淹留恨晨暮¶及
兹紆勝引曽是美無度歘構三癸亭寔惟陸生故¶髙賢
能剏物疏鑿皆有趣不越方丈間居然雲霄遇¶巍峩倚
<pb:KR4c0028_WYG_015-1b>
修岫曠望臨古渡左右苔石攅低昻桂枝蠧¶山僧狎猿
狖巢鳥来枳椇俯視何楷臺傍瞻戴顒路¶遅迴未能下
夕照眀村樹<md:KR4c0028_SBCK_015-1b>¶　　謝陸處士杼山折青桂花見寄之什¶
羣子逰杼山山寒桂花白緑荑含素萼採折自逋客¶忽
枉岩中詩芳香潤金石全髙南越蠧豈謝東堂䇿¶㑹愜
名山期從君恣幽覿¶
　　登平望橋下作
<pb:KR4c0028_WYG_015-2a>
登橋試長望望極與天平際海蒹葭色終朝鳬鴈聲¶近
山猶(一作/全)髣髴逺水忽微明更覽諸公作知髙題¶柱名¶
　　登峴山觀李左相石樽聫句¶
李公登飲處因石為窪樽(真/卿)人事嵗年改峴山今古<md:KR4c0028_SBCK_015-2a>¶存
(劉全/白)蓁蕪掩前跡苔蘚餘舊痕(裴/循)叔子尚遺徳山¶公此
迴軒(張/薦)維舟陪髙興感昔情彌敦(道士/吴筠)藹藹賢¶哲事依
依離別言(强/䝉)嶇嶔横道周迢逓連山根(范/縉)¶餘烈曖林野
衆芳揖蘭蓀(王/)徳暉映岩足勝賞延髙¶原(魏/理)逺水眀匹
<pb:KR4c0028_WYG_015-2b>
練因晴見吴門(王修/甫)陪逰追盛美揆¶徳欣討論(顔/峴)器有
成形用功資造化元(左輔/元)流霞方¶泔淡别鶴遽翩翻(劉/茙)
舊規傾逸賞新興麗初暾(顔/渾)¶醉後接䍦倒歸時騶騎喧
(楊徳/元)遅迴向遺跡離别益¶傷魂(韋/介)覽事古興屬送人歸
思繁(皎/然)懐賢久徂謝贈¶逺空攀援(崔/引)八座欽懿躅髙名
播乾坤(史仲/宣)松深引<md:KR4c0028_SBCK_015-2b>¶閒步葛弱供險捫(陸/羽)花氣酒中馥
雲華衣上屯(權/器)¶森沈列胡樹牢落望郊園(陸士/修)白日半
巗岫清風滿¶丘樊(裴幼/清)旌麾間翠幄簫鼓来朱轓(栁/淡)閒
<pb:KR4c0028_WYG_015-3a>
路躡雲影¶清心澄水源(釋/塵)萍連浦中嶼竹遶山下村(顔/顓)
景落¶全溪暗烟凝半嶺昬(顔/須)去日往如復換年涼代温
(顔/頊)¶登臨繼風騷義激舊府恩(李/萼)¶
　　水堂送諸文士戲贈潘丞聫句¶
居人未可散上客須留著莫唱阿嚲回應云夜半樂¶(真/卿)
(奉潘/丞)詩教刻燭賦酒任連盤酌從他白眼㸔終戀¶青山
郭(述奉/陸三)林栖非姓許寺住那名約㑹異永和年<md:KR4c0028_SBCK_015-4a>¶才同建
安作(羽呈權/十四)何須問更漏但遣催絃索共説長句能皆
<pb:KR4c0028_WYG_015-3b>
言早歸惡(器别/然公)那知殊出處還得同笑謔雅韻雖蹔懽
禪心肯抛却(皎然上/侍御)一宿同髙㑹㡬人歸下若簾開北
陸風燭焯南枝鵲(萼奉潘/十五)文塲苦叨竊釣渚甘漂泊弱
質幸見容菲才誠重諾
　　送耿湋拾遺聫句
堯舜逢眀王嚴徐得侍臣分行接三事髙興栢梁新(真/卿)
楚國千山道秦城萬里人鏡中㸔齒髪河上有烟塵(湋/)
望闕飛青翰朝天憶紫宸喜来歡宴洽愁去詠歌嚬(真/卿)
<pb:KR4c0028_WYG_015-4a>
顧盼情非一暌擕處亦頻吴興賢太守臨水
