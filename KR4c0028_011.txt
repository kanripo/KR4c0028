# -*- mode: mandoku-view -*-
#+TITLE: 顏魯公集
#+DATE: 2015-09-23 10:17:56
#+PROPERTY: JUAN 11


　書帖¶
　　與李太保帖¶
不審所苦何如奉計已痊復真卿緣馬病朝迴巳乏¶未
遂馳謁謹勒㕘候不次謹狀十一日刑部尚書顔¶真卿
狀上李太保大夫公閣下又千手贊檢未得帖¶之謹空
<pb:KR4c0028_WYG_011-1b>
比拙於生事舉家食粥來巳數月今又罄竭¶祗益憂煎
輙侍深情故令投告惠及少米實濟艱勤¶仍恕干煩也
真卿狀<md:KR4c0028_SBCK_011-1b>¶隂寒不審太保所苦何如承渴已損深慰馳仰所檢¶贊
猶未獲望於文書細檢也病妻服藥要少鹿肉脯¶有新
好者望惠少許幸甚幸甚專馳謁不次謹狀二¶十九日
刑部尚書顔真卿狀上李太保大夫公閣下¶謹空¶
　　與盧倉曹帖
<pb:KR4c0028_WYG_011-2a>
昨奉辭但増悵仰承已過埭不得重別情深惘然珍¶重
謹此不宣真卿白二十四日¶
　　與蔡明逺帖¶
蔡明逺鄱陽人真卿昔刺饒州即嘗趨事及來江右<md:KR4c0028_SBCK_011-2a>¶無
改厥勤靖言此心有足嘉者一昨緣受替歸北中¶止金陵
闔門百口㡬至餬口明逺與夏鎮不逺數千¶里冒涉江
湖連舸而來不愆晷刻竟達命于秦淮之¶上又隨我于
䢴溝之東追攀不疲以至邵伯南埭始¶終之際良有可
<pb:KR4c0028_WYG_011-2b>
稱今既已事方旋指期斯復江路悠¶緬風濤浩然行
李之間深宜尚慎不宣真卿報¶
聞鄒游與明逺同來欲至采石計其不久亦合及吾¶淮
泗之間脱若未到見之宜傳此意遣此不宣真卿¶報蔡
明逺¶
　　與夫人帖<md:KR4c0028_SBCK_011-2b>¶真卿頓首奉承十四日遷厝承問悲慕不能自勝惟¶攀
慕不及搉毁何堪痛當奈何痛當奈何凝寒惟動静¶支適
<pb:KR4c0028_WYG_011-3a>
兒子等保侍真卿離官已久事湏十間前至鄭¶州汴州
已來專奉侍一日只擬一驛計過大事後發¶猶恐遲必
望知此緩急勿遲滯足下不來義無獨去¶之法必請矜
此狼狽所望今到汴州水下不愁河凍¶書祭器等先下
舡去真卿十一日且發東京佇望早¶來早來謹不次真
卿頓首夫人閣下　十一月八日¶　問訊頌翽䝉郎郎
和奴光嚴深逺憶或至十三日¶得發<md:KR4c0028_SBCK_011-3a>¶　　寒食帖
<pb:KR4c0028_WYG_011-3b>
天氣殊未佳汝定成行否寒食只數日間得且住為¶佳
耳¶
　　蔡州帖(題驛舍壁/)¶
真卿奉命來此事期未竟止終忠勤無有旋意然中¶心
悢悢(悢舊集/作恨非)始終不改游于波濤宜得斯報千百¶年間
察真卿心者見此一事知我是行亦足達於時¶命耳
　人心無路見時事只天知(舊集後二/句不載)
　　與郭僕射書
<pb:KR4c0028_WYG_011-4a>
十一月日某謹奉書于右僕射定襄郡王郭公閣下<md:KR4c0028_SBCK_011-3b>¶葢
太上有立徳其次有立功是之謂不朽抑又聞之¶端揆
者百寮之師長諸侯王者人臣之極地今僕射¶挺不朽
之功業當人臣之極地豈不以才為世出功¶冠一時挫
思明跋扈之師抗迴紇無厭之請故得身¶畫凌烟之閣
名藏太室之廷吁足畏也然美則美矣¶而終始之難故
曰滿而不溢所以長守富也髙而不¶危所以長守貴也
可不儆懼乎書曰爾唯弗矜天下¶莫與汝爭功爾唯不
<pb:KR4c0028_WYG_011-4b>
伐天下莫與汝爭能以齊桓公¶之盛業片言勤王則九
合諸侯一匡天下葵丘之㑹¶微有振矜而叛者九國故
曰行百里者半九十里言<md:KR4c0028_SBCK_011-4a>¶晩節末路之難也從古至今
暨我髙祖太宗已來未¶有行此而不理廢此而不亂者
也前者菩提寺行香¶僕射指麾宰相與兩省䑓省巳下
常㕘官並為一行¶坐魚開府及僕射率諸軍將為一行
坐若一時從權¶猶未可何況積習更行之乎一昨以郭
令公以父子¶之軍破犬羊兇逆之衆衆情忺喜恨不頂
<pb:KR4c0028_WYG_011-5a>
而戴之是¶用有興道之㑹僕射又不悟前失竟率意而
指麾不¶顧班秩之髙下不論文武之左右茍以取悦軍
容為¶心曾不顧百寮之側目亦何異清晝攫金之士哉
甚¶非謂也君子愛人以禮不聞姑息僕射得不深念之<md:KR4c0028_SBCK_011-4b>¶乎某竊聞軍容之為人清修梵行深入佛海況乎收¶東
京有殄賊之業守陜城有戴天之功朝野之人所¶共貴
仰豈獨有分於僕射哉加以利衰塗割恬然於¶心固不
以一毁加怒一敬加喜尚何半席之座咫尺¶之地汩其
<pb:KR4c0028_WYG_011-5b>
志哉且鄉里上齒宗廟上爵朝廷上位¶皆有等威以明
長幼故得&KR0156;倫敘而天下和平也且¶上自宰相御史大
夫兩省五品已上供奉官自為一¶行十二衛大將軍次
之三帥三公令僕少師保傅尚¶書左右丞侍郎自為
一行九卿三監對之從古以然¶未嘗參錯至如節度軍
將各有本班卿監有卿監之<md:KR4c0028_SBCK_011-5a>¶班將軍有將軍之位縱是
開府特進並是勲官用䕃¶即有髙卑㑹讌合依倫敘豈
可裂冠毁冕反易&KR0156;倫貴¶者為賤所凌尊者為卑所
<pb:KR4c0028_WYG_011-6a>
偪一至於此振古未聞如¶魚軍容階雖開府官郎監門
將軍朝廷列位自有次¶敘但以功績既髙恩澤莫二出
入王命衆人不敢為¶比不可令居本位湏别示有尊崇
只可於宰相師保¶座南横安一位如御史䑓衆尊知雜
事御史別置一¶榻使百寮共得瞻仰不亦可乎聖皇時
開府髙力士¶承恩傳宣亦只如此横座亦不聞别有禮
數亦何必¶令他失位如李輔國倚承恩澤徑居左右僕
射及三<md:KR4c0028_SBCK_011-5b>¶公之上令天下疑怪乎古人云益者三友損者
<pb:KR4c0028_WYG_011-6b>
三友¶願僕射與軍容為直諒之友不願僕射為軍容佞
柔¶之友　又一昨裴僕射誤欲令左右丞勾當尚書當¶
時輙有訓對僕射恃貴張目見尤介衆之中不欲顯¶過
今者興道之㑹還爾遂非再謁入座尚書欲令便¶向下
座州縣軍城之禮亦恐未然朝廷公讌之宜不¶應若此
今既若此僕射意只應以為尚書之與僕射¶若州佐之
與縣令乎若以尚書同於縣令則僕射見¶尚書令得如
上佐事刺史乎益不然矣今既三㕔齊¶列足明不同刺
<pb:KR4c0028_WYG_011-7a>
史且尚書令與僕射同是二品只校<md:KR4c0028_SBCK_011-6a>¶上下之階六曹尚
書並正三品又非隔品致敬之類¶尚書之事僕射禮數
未敢有失僕射之顧尚書何乃¶欲同卑吏又據宋書百
官志八座同是第三品隋及¶國家始升作二品髙自標
致誠則尊崇向下擠排無¶乃傷甚況再於公堂喝咄常
伯當為令公初到不願¶紛披□俛就命亦非理屈朝廷
紀綱湏共存立過爾¶隳壞亦恐及身明天子忽震電含
怒責斁&KR0156;倫之人¶則僕射其將何辭以對(補□/)
<pb:KR4c0028_WYG_011-7b>
　贊¶
　　李侍御寫真贊<md:KR4c0028_SBCK_011-6b>¶前殿中侍御史正議大夫行洛陽縣令隴西李構年¶三
十七¶
洛陽精堅强項稱賢粉繢圖出風䂓宛然睟容昭寫¶卓
立神全舉板迎揖吾將答焉¶
　題名¶
　　華嶽廟題名
<pb:KR4c0028_WYG_011-8a>
皇唐乾元元年嵗次戊戌冬十月戊申真卿自蒲州¶刺
史䝉恩除饒州刺史十有二日辛亥次于華隂與¶監察
御史王延昌大理評事攝監察御史穆寧評事¶張澹華
隂令劉嵩主簿鄭鎮同謁金天王之神祠<md:KR4c0028_SBCK_011-7a>¶　　東林寺題名¶
唐永泰丙午嵗真卿以罪佐吉州夏六月壬戌與殷¶亮
韋桓(桓舊集/作栢非)尼賈鎰(鎰舊集/作鑑非)同次于東林寺則同¶愔熙
怡二公惠秀正義二律師洎楊鷫存焉仰廬阜¶之鑪峰
<pb:KR4c0028_WYG_011-8b>
想逺公之遺烈升神運殿禮僧伽衣覩生法¶師塵尾扇
謝靈運翻湼槃經貝多梵夾忻慕之不足¶聊寫刻于李
張二公耶舍禪師之碑側¶
　　西林寺題名¶
唐永泰丙午嵗真卿以踈拙貶佐吉州夏六月癸亥¶與
殷亮韋桓尼(桓舊集/作栢非)賈鎰(鎰舊集/作鑑非)楊鷫憇于西林<md:KR4c0028_SBCK_011-7b>¶寺有
法真律師深究清淨毗尼之學即律祖師志恩¶之上足
余内弟正義之阿闍黎也緬懷逺見二公之¶遺烈導余
<pb:KR4c0028_WYG_011-9a>
躋重閣示余以張僧繇畫盧舍那佛像洎¶梁武帝蹙線
繡鉢袋因寓題歐陽公所撰永公碑隂¶
　　靖居寺題名¶
唐永泰二年真卿以罪佐吉州聞青原靖居寺有幽¶絶
之致御史韓公涉刺史梁公乘嘗見招欲同遊而¶不果
大厯二年十月壬寅評事韋甫已使將歸乃與¶别駕李
(闕二/字)清河房澄同官主簿陸涓甫男七步真¶卿子姪蔡
&KR0008;泚頥旰等同宿于下坊明日及僧明則<md:KR4c0028_SBCK_011-8a>¶智清而登禮
<pb:KR4c0028_WYG_011-9b>
焉因覩行思天師經始雙泉之靈迹道¶契律師纂戎(闕/)
路之祕藏徘徊瞻仰乃援翰而勒于¶碑隂¶
　　題湖州碑隂¶
太保謝公東晉咸和中以呉興山水清逺求典此郡¶郡
西至長城縣通水陸今尚稱謝公塘及遷去郡人¶用懷
思刻石記功焉歴代至皇唐天寶末羣盜起公¶之碑誌
失於所在眷求蕪沒深為愴然借舊史遺文¶敬刋息石
公之雅量𢎞度盖嗟嘆之不足<md:KR4c0028_SBCK_011-8b>¶
<pb:KR4c0028_WYG_011-10a>
　<md:KR4c0028_SBCK_012-1a>¶　
　
　
　
　
　
　
<pb:KR4c0028_WYG_011-10b>
　
　
　
　
　
　
　
　顔魯公集巻十一

<pb:KR4c0028_WYG_012-1a>
欽定四庫全書
　顔魯公集巻十二¶
　　　　　　　　　　　　唐　顔真卿　撰
　序
